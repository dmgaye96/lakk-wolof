Bismilaa Rahmaani Rahiim
Faa ilan, faa ilanNan ci way ciy wolofSoo wayee ciy wolofKon ci xol lay xaraf
Déglu naa biig ci njëlAm pitax cig garabÑuy tawat naan hadiilAb liccin moo ko këf
Mii pitax naa ko ndaxMar wu tar waa ko rayMii pitax naa ko manXaajumaa wóolu maf
Mii di way, mii di jooyKurkutuut, kurkutuut
Soo amul fathu nagDoo ca am aw araf
Seeni way moo yëngalTiisu xol wii ci manMoo tax it maa ngi niiMaa ngi saf waa ju dof
Maa ngi leen jooru naaYéen dangeen dul nelaw
Yéen pitax yi, ñu naaJooju wax nañ ko laf
Nun danoo sib nelawKuy nelaw doo nu safKuy nelaw yaa ko talNun sunuy gët du raf
Foo fi gis kuy nelaw
Ag cofeelam wérulSu cofeelam wéroonKon bëtam sax du xef
Waa ji man waaru naaYii pitax ñoo nu gënSeen cofeel ak hadiilSoo mënoon roy ko faf
Fuy pitax deeti way
As hadiil, nan fa waySéexu Tiijaan SëriifMoo ko jar mag du kaf
Seexu Tiijaan SëriifNan ko way, nan ko royAy waxam nan ca ŋoyMoo nu doy, moo nu saf
Seexu Tiijaan SëriifNdeem dangay roy ci moomAy jëfam day rafetAy waxam day woyof
Seexu Tiijaan SëriifWaaru naa ciy mbiramAg cofeelam ci xolRekk sax doy na jëf
Seexu Tiijaan SëriifAb kemam daa amulFoo ko seet, doo ko gisMuy Kajoor, muy Jolof
Seexu Tiijaan SëriifKuy kokam daldi rawSoo ko soppee ci xolKon bégal, am ngërëm
Daaguleen cim lefamDaldi raw gaa ya warNaaru-góor yay dawalAw yeneen xeeti lef