Bismillaahi rahmaani rahiimi
Yewwuleen bu Yàlla faleeAb laram na ñépp dagu
Dag ca péey ba lay xala añWuyusileen ci seeni sago
Xaadimu Rasuuli la falGàngunaay ga moo ko jagoo
Moom la Yàlla far ca lësalNattu yooya moo ko tegoo
Farlu ga ak yitteem ja mu yorLëf taxul mu raf bu dogoo
Yàlla rekk rekk la ŋoyAlxuraan la mas di fegoo
Sopp Mustafaa di xolamAw taggam la mas di wagoo
Aar na ngir mi Yàlla tëralAg tëyam la mas di wegoo
Waa ju xam du wër ku ko moyMoom la Mustafaa di sagoo
Lim defar ci dénd bii dooSeeru fii kemam ba Tógoo
Wër wëraani dem na ba ñëwDem na Misra dem na Segu
Wër na ñoñ Araab ba dajalÑëw ñu naa ko yaw jugagóo
Nee gisul fi dëek i didiRéew mu nekk nee na fa góo
Ag Yonen ci Taaha la yamXejj baa ngi kaay nu dagu
Baas yëngul te way ko ndaxamSoo ko bàkkagul wayagóo
Baas yëngul te jublu ci moomSoo ko jubluwul wayagóo
Sant rekk mooy li la warYaa ngi saddi way te gagóo
Aji-bind ji: Soxna Nogay Cuun
Aji-topp ji: Seex Lóo