













































 

 

Yoonub gaa ñu baax ñi 

1 

 



 

 

Yoonub gaa ñu baax ñi 

2 

 

 

Séen mbokkum jullit, moo léen di 

nuyu bu baax.Di léen sant ci soxlal 

gi léen ay téereem soxlal ba mu 

jaralleen ngeen di waxtu wu yàgg di 

ko def ci téere yi muy bind. 

Waaye maa ngi ñaan sunu Boroom 

mi nga xam ni moo moom lépp mu 

defalleen ak dégg akug topp akug 

nangul, te may ma mboolem kàddu 

walla mbind mu juggee ci moom mu 

doon loo xam ni duma gàccal ëllëg. 

 

Te sunu Boroom may ma ci ngërëmal Sëriñ Tuubaa ((hada lahu laahu 

maaxtara lahu)).  

Ubbiteg téere bi  

Maa ngi ñaan mboolem woroom xam-xam yi nu dimbali nit ñi. Ndax fi mu 

nekk ni réer gi doyna war loolu, nee ku koo deful ci ñoom dana ñu ko koo 

laaj ëllëg. 

ٍة أَ ْخِر َجْت ِللنَّا ِس تَا ُمُروَن بِا لَمْعُروِف َو تَْنَهْو َن َعِن اْلُمنَكِر َوتُوِمنُوَن بِا  ّللَّ كُنتُْم َخْيَر أُ مَّ  

 " kuuntum xayra ummatin axri jat lin-naasi taa muruuna bii maqruufi wa 

tanhawna xanil munkari wa tuuminuun bil laahi" 

Nun xeetub Yónent bi STW li nu war mooy nekk benn bañ a xajjaloo, di 

diisoo, di laabiirante, ku xam luy jariñ sa mbokk nga wax ko koo. Kenn 

waruta toog naan téere yiy wax ci lu baax bari na ku mu neex nga baax. Ñi 

xamleey bis bu set warteef la ci ñoom ñuy xamal ngi xamul ak di léen fàttali. 

Bu doon li woroom xam-xam yi wax doyna kon kenn dootul bind. Waaye 

saa su nekk daa am yuy soosu ak yuy xew yoo xam ni amul woon. Te 



 

 

Yoonub gaa ñu baax ñi 

3 

yooyu di doon loo xam ni lu man a réeral nit la, te nit ñi duñu ko xam. Kon 

ku Yàlla sunu Boroom jox dara ci xam-xam war ngay gëstu bés bu set di 

xool yàqu-yàqu yi, ak di fexee ba nit ñi xam ko, doonte dañu koy maytu 

ndax loolu mooy li wér. 

 Li may jiital 

Lislaam daa nekkoon "perub jamã" bu sét te sell, yoxoo yu sét te sell di ko 

joqalante, waaraam yu dëgar di ko téy. Waaye joqalante gi di dem di dem 

ba àgg ci yoxoo yu tàq yu tilim, yoxoo yooyu di ko pasar-pasaree ak 

sannante ba mujj "per ba ñuul kukko, ba mujju ku koo xamul woon doo ko 

jàppee jamã. Waaye teewul leelee am ku koo xam ñëw wokku ko muy leer-

leeram ñu ko gis xam ni "jamã" la, waaye buy bàyyi tuuti mu ñuulat kukku. 

Per boobu bi mu nekkee ci biir tumrànke googu di jooy ndax niim ame 

xayma nga xam ni ku koo jaay man nga cee am lu dul jeex te kenn xamu 

ko, am benn tëgg bu yewwu dikk gis ko, mu daal di mel ni ku tàggoog 

sagoom. Manatul a lekk manatul a naan , manatul a jaxasook  nit ñi. Sëg 

ca "per" ba di xuus si tur ya baa "per" ba dellu ni fàŋŋ di leer-leeri. Mel 

namu meloon bu jëkk walla mu raw ko, mu jaay ko am ci loo xam ni kenn 

masu koo am, daal di tàmbalee maye lu ko neex. 

Ni la Lislaam meloon ci jamonoy Yonent bi STW ak ginnaaw ba gaa yu 

baax yi fi aw, ak Sëriñ Tuubaa HLM, bi mu ñëwee nimu ko yeesale. 

 

Li ma jooy loo 

Mooy daa mel ni nun ñi gi sàggan baa Lislaam di bëgg tàq fim nekk ci 

sunuy yoxoo. Te loolu bu ame, te daanaka am na , kan moo koy raxaasat 

te àdduna tukki na ba noppi, daa mel ni daa nu topp ci ginnaaw àdduna, di 

waaxu ak di daw saa su nekk te manu noo fexee ba jot ko. Konn li ci war 

mooy bàyyi ko, te dëgmal sunu Boroom SWT ndax manu noo fexee ba 

sunuy mboytéef mat fi. 

 



 

 

Yoonub gaa ñu baax ñi 

4 

Yoonu gaa ñu baax ñi 

Mooy yoon wi gën ci yoon yi. Te mooy yoon wi nga xam ni bunu fi awee 

Lislaam daa na dellu mel namu meloon. 

Nu war a xam yoon woowu, wan la nu jël sunuy tànk dëgg koo fa bu dëgër 

ba ña teggeeti. 

Yoon woowa mooy yoonu  "muñ". 

Yoon woowa moo di yoonu " farlu" mooy yoonu "jéggal" mooy yoonu "xam-

xam" mooy yoonu "jëfee" mooy yoonu "suturalante" mooy yoonu "tabee" 

waaye yoon woowu mooy yoonu "dëddu ak sellal". 

 

Muñ 

Melo laa ci melooy sunu Boroom SWT . Mooy melo woo xam ni mooy lépp. 

Mooy li nga xam ni ku koo manul manoo dara. Jàmbaar dëgg moo koy man 

a muñ. Waaye muñ ku koy wuutal app manu ko muñ luy sax la. Foo fekk 

kuy muñ mooy ki nga xam ni daa jàpp ni àdduna nekkul luy sax, ëllëg mooy 

kërug fay ga, saa sunu faa àggee lépp lu mu doon muñ sunu Boroom dina 

ka  ko fayul fay ka ko. Waaye ku jàpp àdduna mooy lépp ku fi fayu doo too 

fayu doo man a muñ. 

Loolu tax yeefer yi ku léen merlóo walla nga nar a naqaral séen àdduna 

dañ lay ray buñu ko manee. Ndax ñoom àdduna mooy séen lépp. Te 

xamuñu ni dunduuk àdduna boo ko dugaloon ci dunduuk ëllëg tuuti la ciy 

doon. Kon nun jullit yi war nanu man a muñ bu baax, ndax fi du sunu kër. 

Ëllëg mooy sunu kër 

 َواألَِخَرةُِعنَدَرب َِك ِلْلُمتَِّقينَ 

  " waal axiratu qinda rabbi ka lil muttaxiin". 

Boroom cër ci Yàlla rekk nag mooy man a muñ  

 



 

 

Yoonub gaa ñu baax ñi 

5 

 

َهآإِالَّذُوَحظ ٍ َعِظيم ََ َهآإألَّ الَِّذيَن َصبَُرواْ َو َمايُلَقَّ ََ ٍ  َو َما يُلَقَّ  

" wa ma yulaqiiha illal laziina sabaruu wa maa yulaqiiha il la zu u xazzi 

qaziimin" konn nanuy góor-góorlu di muñ dogal yi ndax bunu ko muñul it 

amna ba noppi. Lunu nit def ci lu metti nanu jàpp ni sunu Boroom moo nu 

ko def ngir sunuy wakkar 

ْلعَبِيدِ   َوَماَربَُّك بَِظآَّم ل ِ

" wa ma rabbuka bi zalliimil lil qabiidi"   

Su koo defee nu gaaw tuub dellu ci Moom  

واَْعن َكثِيرٍ  َُ ِصيبَِةبَِما َكَسبََت أَْيِديُكْم َويَْعُف ن مُّ  َوَمآ أََصبَُكمم ِ م ِ

 " wa maa asaabakum miim mu siibatim jumaa kasabata aydiiy ñum wa yaq 

fuu qan kashiira". 

 

Farlu 

Mooy li nga xam ni war na bépp jullit mu di ko déf. Te mooy fexee ba li nga 

sax ci lu baax àdduna buñu laa ci jële. Bu fekkee xam nga ni, li lu baax la, li 

la war mooy sax ci dàkk. Bu la ci ay nit walla alal walla banneex jële. Ku 

koo déf mel nga ni ku jaay ëllëg jàndee ko tay. Te di nga ko reccu lool bu 

ëllëgee 

 

Jéggalante  

War na kèpp ku gëm sunu Boroom  

 َولََمن َصبََرَو َغفََرإِنَّ ذَ اِلَك لَِمْن َعْزِماأْلُ ُمورْ 

" wa làm ma sabara wa qafira inna daa lila lamin qazmil umuur" 



 

 

Yoonub gaa ñu baax ñi 

6 

 te loolu ku xool ci Yonent bi STW ak Sëriñ Tuubaa hllm danga ko man. 

Ndax Yonent bi STW nekk na Màkka fukki at ak dara yu xam ni ciy mettit 

ak naqar la nekk waaye teewul bamu demee ba jekku léen ca "ubbig 

Màkka" daa leen a baal ni léen démleen ma léen boyal. 

Sëriñ Tuubaa itam hllm fukki at yu mãkk (yés) tuuti am na ko, yoo xam ni 

ciy fitnaa rekk la nekk ak naqar ci ay noonam waaye teewul mu wax ni 

jéggal naa noon yépp. 

 

Xam 

Bokk na ci yoonu gaa ñu baax ña jiital xam Yàlla sunu Boroom,  xam gu 

wóor ca meloom ya ak ca màggam ga ak ca sellam ga ak ca rëyam ga jalla 

jalaa laahu wa has-saa kamaa lahu' nga xam ni ñoom dangaa ciy gise koo 

xam ni buy julli day lox ngir xam màggug Yàlla SWT waaye ca dëgg-dëgg 

ñoo ñu raw na ñu kenn gisul séen pënd. Bu guddee dañuy fanaanee jooy. 

Njort ne sawaara bu fekkoon kenn la ki sunu Boroom bindal ñoom la. Duñu  

fat jullig mbooloo. Ku ci genn julli fat, dangay tiit lool. Xam-xam nag doonul 

loo gis xam ko yam ci. Ku jàpp ni xam-xam mooy jeexal téere yi foo tollu di 

tal-tali doo selaaw wenn waxtu, te doo nangu ku la ëpp xam-xam réer nga 

lool.  

َوايَْه   فَاْلِعْلُم الَبَِكثَْرِةالر ِ

َرايَه َع الد ِ َُ مَّ ٍ  بَْل إِنَّهُ نُوُر  

 
 

Jëf 

Xam-xam nag bala am njariñ ka ko xam  diko jëfe. 

Yonent bi STW nee na "ëllëg dana am ñu nekk àjjana di laaj ay nit yu nekk 

ca sawaara na léen lu léen dugal foofu? Yéen yéen a ñu daa jàngal? Ñu 

daa di tontu ni dañu daawul jëfe sunu xam-xam. Xam ni julli Yàlla moo ko 

digle ñépp a koy def waaye saxal di julli moo jafe. 



 

 

Yoonub gaa ñu baax ñi 

7 

Suturalante  

Gaa ñu baax ña dañu daa suturalante bu baax. Ku mas a xam sa sikkus 

moroom danga koy nëbb bu baax. Kenn daawul jëw kenn. Ku mas a 

fekkee sax fu ñiy jëwe sa moroom danga koy noppiloo walla nga jóg dém. 

Daawuñu saaga kenn. Walla ñuy kenn, walla reetan kenn. Seen sikkus 

boppu daa leen da leen dan doy ba duñu xool séen sikkus moroom. 

Daawuñu xulóo, daawuñu xeex. 

Wax nañu nee Àlliyun ibnu Usayni mas naa romb way mu koy ngàññi, mu 

ni ko koy ngàññi ? Mu ni ko yaw doŋŋ lay ngàññ. Mu ni ko man it yaw doŋŋ 

lay baal. Noonu lañu meloon. Nun nag nunu mel? 

 

Tabe 

Da ñoo tabe woon lool. Buñuy joxe duñu am xejj ak seen: ak mag ak ndaw. 

Ndax dañu sexlu woon àdduna lool. Soxna Ayisatu RTH am na bis muy 

joxe baa limu yoroon lépp jeex, am mbindanam mu nee ko li ngay joxe lu 

tee nga jënd ci ndawal gu nu réere? Mu ni ko fàtte naa ko. 

Dëddu ak sellal 

Gaa ñu baax ña dëddu woon lañu te sellal liñuy déf walla ñu koy wax, walla 

ñu koy yéene lépp Yàlla sunu Boroom doŋŋ mooy tax. Daawuñu wax ngir 

àdduna walla ñuy déf ngir àdduna, walla ñuy yéene dara ngir àdduna. 

Seen lépp Yàlla kese la. 

 

 

 
 

 

 



 

 

Yoonub gaa ñu baax ñi 

8 

 
 

 

 


	Ubbiteg téere bi

