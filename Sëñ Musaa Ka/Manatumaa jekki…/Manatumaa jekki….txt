Bismi laahi rahmaani raahiim ,wasallalaahu tahaalaa halaa Sëyyidinaa wamawlaanaa Muhammadin wa-halaa aalihii wasahbihii waxayra xaddimihii wasallama tasliimaa.Xaala Muusaa Ka bukaa an halal xadiimi li faxri mudrika.
Manatumaa jekki te nekkumay jooySëriñ bi cëy àddina yaaka maa juuy
Sëriñ bi waa ju ko jisoon jisub xolKoo mantee jis it mu sew ci sam xel
Sëriñ bi waa ju ko jisoon mu jis laKoo manatee jis it du tax mu doy la
Sëriñ bi waa ju ko mosoon mu mos laKoo manatee mos it du tax mu saf la
Sëriñ bi gaayi ko amoon te ñàkk-koKuñ manatee ñàkk it du tax ñu faale ko
Sëriñ bi gaayi ko hamoon te xewle koMoo tee ñu dëgmu far di jooy ba fekki ko
Sëriñ bi waa kërëm ña nekkoon NjaareemSeen xol yi dootu jis lu rëy bam jara yéem
Sëriñ bi waa kërëm ñi nan leen wormaalTe fonk leen def leen i nday bu kenn laal
Sëriñ bi saahir si dafay melow nitBaatin bi leppi Yàlla éey du leen nit
Sëriñ bi xar-baax la gu Yàlla feeñalAmul nirook i nawle mbaa kuy feeñal
Sériñ bi doomam yile nana leen jiitalDi leen siyaare bir yi bun ko juutal
Sëriñ bi cam soo ca xiyaas mu yées koTe moom palaas boo ko wutal mu fees ko
Sëriñ bi yaw niroowulaak malaakaTe doo rawaan doo jinne doo Muusaa Ka
Sëriñ bi yaw niroowulaak sahaabaYaa raw ñadaan xool di janook kahaaba
Sëriñ bi yaw yaa jiitu gaayi diiwaanYaa raw ñadaa feeñal i mbóot di baawaan
Sëriñ bi yaa raw gaayadaan fanaaniHaras di xuus ca dexi leer yay naani
Sëriñ bi jéggi nga palaasi xutbuNgir sàkk ngay xawsu yu sàkk i xutbu
Sëriñ bi yaw niroowulaak JiilaaniFaxóo nirook Saasali baa Tiijaani
Sëriñ bi yaw yaa boole mbóotam ngir yaAk àtteyaak sañ-sañ ya ak seen leer ya
Sëriñ bi yaw jàll nga ngiirum werduYaw sab muxaddam du jubook i ardo
Sëriñ bi weesu nga mbirum wilaayaXam-xam bi it raw na xamug diraaya
Sëriñ bi yaw niroowulaak wàlliyufafoo nirook ñay woote ak mahdiyyu
Sëriñ bi yaw Yàlla a ne laa naabiiyaaNde kon ku lay woo far ne yaa nabiiyaa
Sëriñ bi yaw yaa wuutu ngën ji yonnenSaa gëti xol jis na ko dootu wànnen
Sëriñ bi bir yaak melo yaak jikkoom yaDay saf meloy yonnen ba siloom ya
Sëriñ bi muñ gaak nattu gaak wàkkiirlu gaDay saf muñug yonnen ba ak cellerlu ga
Sëriñ bi wéetal gamu wéetal Yàllaboo koy xalam mu doy la ci Yàlla
Sëriñ bi xér gaak tabe gaak njàbmaar gaDay saf tabeg yonnen ba ak yaakar ja
Sériñ bi nooy gaak kersa gaak yërmaande jaDay saf xolub yonnen ba ak yërmaande ja
Sëriñ bi ham gaak dëddu gaak lewet gaDay saf dëddug yonnen ba ak hamam ga
Sëriñ bi téy gaak raglu ga lewam gaDay saf ku xool yonnen ba ak muuñam ga
Sëriñ bi wax jaak waare waak haddiis jaDay saf fu yonnen jekki ak Xadiija
Sëriñ bi nim wootee ci yoonu tarbiyaDay saf na yonnen ba defoon cig tarqiya
Sëriñ bi nim seexale gaayi wuyusiDay saf na yonnen ba defoon Xuraysi
Sëriñ bi ñam tarbiya woon ca baawonRaw nanu jéeg ngir seen i xol lañ jaayoon
Sëriñ bi nim leerale taalub lislaamDay saf jihaar ju mag ja fentoon lislaam
Sëriñ bi moo laxasu yeesal diineFekkoon na taal bay bëgg a fay fasànna
Sëriñ bi moo bayaat lu toolub sunnaKu ne di bay di haj di gën di sonn
Sëriñ bi moo tuxal bidaa ci réew miAk aada yuy jaahil sosoon ci réew mi
Sëriñ bi tax surga du faale ngonnalTe xam ne dañ daa gonlu booleek mindël
Sëriñ bi bi tax kaamil di jar ay téemeerTe xamne daawul jar lu weesu fanweer
Sëriñ bi moo dindi ci réewam soodaanKuy waññ mbaa kuy wàlli njongiy seetaan
Sëriñ bimoo tax mag ña woon ca baawonBàyyi tux ak fóon ak yu mel ni yaa woon
Sëriñ bi moo tax bépp séeréer bàyyi naanBawal-bawal ba sàcc pël bàyyi safaan
Sëriñ bi tas daara yi samp i daaruNgir daara yee dañ daa doroo ka taaru
Sëriñ bi tax sàmm si dootun wax óowKen du ne naam giwal ba xaste ak coow
Sëriñ bi tax ba ndaw ñi màggal mag ñiBa mag ñu baax ñi far di jiital ndaw ñi
Sëriñ bi tax ba nun wolof nu tekkiTe xam ne ken daawu fi dox di fokki
Sëriñ bi tax waa Màkka ak MadiinaDifi siyara si di wutsi diine
Sëriñ bi tax deefu nu yët hidaayaTe xam ne noo daa yóbb ay hidaaya
Aji-bind ji: Seex Lóo