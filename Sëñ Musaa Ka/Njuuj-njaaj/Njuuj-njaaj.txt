Na ngeen déglu ma dellooti fent ab daajba saahir sa di baatin jullee gën ug maajDamay wëlbati mboolem wayiini soodaanBa feem yépp di baatin bu jar di seetaanDamaa romb Ku seetal mu naa ma kaay laajKu jiital li ma jiital lu la neex laajMa seet mbir ma mu jiital jarul aay ngaañma faf jug ne ko tuubal malaaka day gaañTe Ànd ak ki ma àndal nu dem ba TuubaaFaral jébbalu moo gën torox su boobaa,
Ku Ànd ak ki ma Àndal lu la neex laajSëriñ bee jar a àndal bu leen njuuj njaajKu ànd ak ki ma àndal lu la neex laajSëriñ bee jar a àndal ba léen njuuj-njaajDefal ànd bi yàlla ak Sëriñ tuubaaTe yonnen di sa wommat nga jublu tuubaaIlaa baari ikum yaa unaasu tuubuuWakuunuu maha sayxii lahuu aniibuuMuhayyaa uka badrin ne leen ko taafeerHawaa jëwhara husnin ma may ko téeméerKu séetal ngërëmam dëy lu la neex laajDangay saafu di ceebu naloo puuj-paaj,Ki lee jar joxe say yëf ba def yoxoy neenAdunya ak li ci biiram du tee ma ngay béenKilee jar fase dunyaa te jëm ci uxraa,Te sàkkuy ngërëmam ndax nga làq busraaKilee jar di ko way mooy xadiimu hadnaanTe maa dib géwalam moo selaŋlu mbaa JaanAbul faadilu haqan xadiimu taahaaWasaa sibtu habiibii wa naala jaahaaSëtub Bàlla ba laa wax ndegam xëmoo daamyaaram ub sangi mbàkkeeu sang ub sëriñ daamCaq ab kër maharam mooy diggal ba ñuy raas,Ñi teew ak ñi fi teewul asal du Seen maas
Ma way ndaama la gàttoon ta gétti waa faasTa raw yaarami faas ak rijaali muknaas,Alaa lan tara haynaa ya misla sayxiikamaalan wa jamaalan asaala wasxiiSëriñ Bàmba du seen màppandoo du seen MaasNa ngeen déglu bindam bii boroom aras maasPirim jësbu ma lam wax danaa ko njàmbaasBa ngeen xam ne Sëriñ Bàmba laa di rambaasSëriñ bee jar a way mbàkke moo yayoo taasDamaa yab ci saxaaram te laaju may paasSëriñ beek a nurook mustafaa ba cib móolTe déexul waŋuloon séttaqul ba dim njoolSëggaay ib tiñ ngàttay namiy jateeg maarTe baatam da nr jollet ba tiimi laxyaarRëyul tuutiwuloon gàttuloon ba dib duuñBu daa ree du ko kekkul da daa saxoo muuñDahkuhuu bisanaa yaahu sahru laylaaAw siraaju salaamin anaara laylaaDa daa muuru di yor yatti kaala yoy njoorRawaan yaa nga ko daa féete wàllu ndayjoorSu muuraay ba ne melxet sikkin ba ne laasDi saf laari wurus moo ka jekk ay faasTe xeesul ba ni pecc it faful di aw ñuulYaram wa aka ratax Mel ne jaan i ngóolool
Ta leer ug yaramam tax na cër ya xeereerDa daa jolli ci baatin ba sàkki ceeñeerTe ab xar kanamam day nurook mag um weerTe nuurug bakkanam day nurook ngoras naarGëtam yaa gën a lamsal du dox du geesooBoroom kersa la woon daawu dox di riisooSëriñ Bàmba du geesoo bëtam la daa xoolDi jàllarbi di lamsal du xoole niw moolDoxiinam dafa sempal mu jekk ay peerbu daa wax di ko ndankal te baat ba day riirMelow tànk ya renkul nosul faful noojSaxoom njàpp a taxoon lex ya lax ba sew ruujTe jéegoom ya du jéggeeti yoonu jàkkaamCa témpam ma la xàllaate yoonu lislaamWa lam yansahu masyan bi ardi tuubaaWalan yabluxa tuulan jibaala leebaaTa leebul baruloon moom dërul xanaa teeyTe làmmiñ wa taqul kum waxal da lay déeyLahuu nuuru jalaalin yurii jalaalaaLahuu nuuru jamaalin yurii jamaalaaFitam waa gën a rëy Mel ni abdu jàmbaarAmul Soxla ci kapteen wa réewi soldaarCi kun lay telefoŋ xel ma raw na deppeesXolam baa gën a leer làmp buñ jafal mees
Su cër yay nelaw it xol ba moom ma ngay xoolSu nekkul di bind it boo ma ngay yari móolSu gët yay nelaw it ruuga dem haras moomXanaa war na buraax mbaa mu war ci haysóomTe laylaa du ko tee dem ci péeyi diiwaanCa paasyoŋ ya ñu sàkkal rijaal ya lay naanLaxad habba miyaahur rijaali xaybaaKamaa massa saraaban asaala haybaaBoroom taarbile semmal na saaru mbargaanTabaaràkka ma jàngal ko saaru furxaanTe semmal na ña daa way harab ca daymaanTe jaaxal na ña daa way hajab ci soodaanTe yaaram yafi daa way ngëneel i hadnaanCa buusayri wa kahbun géwal ba hassaanBu tawreetu ñëwaatoon nga Mel ni muusaaBu injiilu ñëwaatoon nga far di hiisaaSabuuraa ngi nga làmboo ba Mel ni daawuudTe furxaani nga yeesal ba far di mahmuudSa géej i hikkam it raw na géej i luqmaanSa waxtaani hadiis it sewal na nuhmaanXasaa-id yi nga taalif maneesu koo móolHajaa-ib yi nga feeñal maneesu koo jeelSa téerey xasidaay mbóoti lawhi mahfuusBoroom kun di la gàgganti mbàkke yaa feesCa mulkook malakuut ngay fanaane màjjaalMalaakay jabaruut wër la far di sàbbaalXawaarix yafi yonnen ya daa xarey baaxXaraatal nga ko waa mbàkke Bàmba yaa baaxMuhjisaati rasuulooy sa xeeti xarbaaxXanaa yaw daam mbàkke gëneefu laa baaxLa yonnen notewoon noon i buur i xahtaanLa saawaay note mbaaxaan fa daaru mannaanSa mbóotum xalimaa raw dabbuusu muusaaTe way dee ya nga dekkal tëwoon na hiisaaNde koo tifli sa lor Wii tofal ko busraaMu tàggook lori dunyaa kasaaka uxraaLa nóohin yabe gaalam ga fulku mashuunLa saa waay defi taalif ca fulku mashuunLa yuunus note géejam ba jën wa sàbbaalLa saa waay note galwaa ñu yab ko ciy gaalLa ibraahima def taali gaayi namruusLa def làbbe ya daa wax komaa ki mem soosMaxaa maatuka xaabat liman tajallaaHanil jiili fawaylun liman tawallaaKaraa maati rijaalay sa mbuubitum néegPalaas yañ war a màggal la say goney toogMaxaa mam jiilaaney sa tàmblig feeñ,Karaa may tiijaaney sa ban wi ngay xeeñKaraa maati junaydeeki mbóoti tayfóorCi sag ndaw nga ko làmboo te taxti laa foorGilaadoy ngëramal xëwsu yaa ko ràngooMbalaan am njariñal xutbu yaa ko sàngooKaraa may bii daa neeg ngëneel i soodaanTuxal nañ ko ci waa mbàkke Bàmba yaa daanFaral xatmu sa way Wii ta yam fi muusaaNde loo lim lim itam doo ko xam ba dem SaaNde kayreek njaxateek sàmba jaara sun maamWayoon nañ ko ba làccal te yaa ngi way daamJullil nag ci rasuulil ilaahi taahaaSalaatan wasalaaman te ñaan ko jaahaaKu neex baat na ma ñëw wayle sangi tuubaaKu leen way bunu fàddoo nu tàbbi tuubaaMa way doom i Sëriñ Bàmba yii nu yaakaarBa ngeen xam ni Sëriñ Bàmba moo di muxtaarNjëkkeel Ahmadunaa mustafaa madib taawBa ngeen xam ne jihu ren mi ngeen ba yoon daawCa tànnoom ga la def mustafaa mu dib taawMu tànnaat ko lu buur tànn weesu naa ñaawSëriñ bee nu ko tànnal ci biiri tànniitJihuw tànn du jur buuse mbaa te mbelliitTuram wa aka dëppook taar ba ay ne leen kaarNde njool Aaminataa gën Ku deefi yaakaarXalifaam ya mu tànnon Ca yawma najwaaKu leen peese mu wat leen ci xeeti taqwaa
Lahus sabxu mahal xurbi nihma jahaaXadiimubnu xadiimir rasuuli taahaaMuxiisun wa malaasun waraa su boo baaWasiirun wahimaadul waraa xutuubaaNa leen wóor ne tafaay Bàmba doom a xam baayNde moo nàmp ci meenam ba fer ba mat waayKu koy weddi na seet bis ba Bàmba wuy jeeÑu tëj kër ga fa njaareem ne dun bi day jeeBoroom kun telefoŋ mustafaa fa ñaaxéenMu ñëw yóbb ko tuubaa ci kun fayakuunTubaab yaak teretaŋ yaaki sayqi njaareemMu waar leen te dëfël leen ba ñépp farluumKerog daam a ko fal xutbu muy xëliifaam,Mu jiital ko ci baatin mu donn lislaamHuwal waarisu haqan abaahu taajaaHuwal xawsu xadaa lilmuriidi haajaaFajal Aaajo yi faj Aaajo yaa ko làmbooTe fóotal nu mafaasid yi xol yi làmbooKaraamay ndesu xarbaax ya yaa ko ràngooMu jébbal la malaanam njureel nga sàngooYërey Bàmba nga ràngoo ma neefu laa ñaajTe baatim bi nga làmboo ma neefu koo laajNe leen ndaama yuqooloom du yokk ay peerNa nuy daw di ko raamal roy du nurook piir
Jumaa jii dogoon ak moom ndigal la naxsaaySaxaar gii dogan ak moom du ngeen am ub raayKariimub nu kariimin falaayu jaaraaSamiimub nu samiimin falaayu baaraaKu gëm Bàmba na yeesaat te sàkku jig leerWolof nee Ku la ñaag kat moo la ëpp ub reerBu sun xol yi yaboo dal nde doy nga yaakaarSa mbóot yàlla na baawaan ba ñépp naa kaarMuriid yii di la xaaraan si yàlla buñ SooySa tool Baay bi ne ŋàllit fa yàlla bum booyFaraa-id yamu daa bay fi tooli lislaamFabal góbbi te doomal sasaale saw jaamDamaa sob di ko wax waaye raw nga say maamKu muusaa di sa waykat dangaa nurook daamMa far noppi nde say ndam xajul ci xirtaasTe jébbal fi Sëriñ fàllu mbàkke aw taasBanuu Bàlla nujuumum bidiw saful weerSëriñ faadilu mooy weer wi leen di jox leerAlil faadilu mislun falaa taxiisuuHimaaran bijawaadin fasaa ra-iisuuNa ngeen seere ni feeg jàngu leen siin baaSëriñ faadilu laay def Sëriñ tuubaaSëriñ faadilu laajal lu la neex laajKu Seex Bàmba di baayam lu ko neex laaj
Sëriñ faadilu yànjal Ku la neex daajKu Seex Bàmba di baayam dafay haay ngaañBu lislaam defon ug pal da ngay dóor xaañNde mbàkkee ki mbusoobee fi daa maas laañFalil faadili fadlan falaa yu baahaaLaxad hajja walabbaa wasaara taahaaYaw siyaare nga màkka siyaar a TuubaaSu yonnen ba nee ñokket nga beg su boo baaBa ngay aj ña fa teewoon waron na ñoo raamTe jébbal la kurus yañ yoroon di saw jaamDi làbbayka te naa marhaban wasahlaaNde waa màkka daa nañ la nuysi laylaaHaddiy yaatuka mimman lahaa saaruuFa Tuubaa lahumuu bahda maa jaaruuFadaa-il ya Sëriñ faadiluy rammoow jaamHamul camsu ko làmboo ci yoonu lislaamCa xar-baax ya fi Seex Bàmba daa xarey baaxLa Seex faadilu mbàkkey xaraate ay baaxSa xam-xam bi nga làmboo xajul ci ay SaarKu déggul li ma wax xam ni yaa di muxtaarFuyuudaatu ka faddat laman laanuuAyaa bahru huluumil liman daanuuXanaa yaa di wurs mbaa dogiitu yaa xuutKu déggon li ma wax xam ni mbir yi lee xóot
Woyof toyyu te ànd ak baara sew diisSa nday togg sa Baay fat manee fu laa siisLewet domm te ànd ak di doom i jàmbaarNusal ruu yi te wommat nde yaa di njàccaarSa néeg maam ya sariif lañ gënee fu lay maamSa Baay jant sa nday weer marahba yaay daamCa meenum hasan ak mom hasaynu ngay meetSelaŋlul manu maa lim li war ci say xeetMbusoobee la ko nàmpal manee fu laa koojAmoo rax bu la ñaawal amoo ku ñuy tóojHajaa-ib yi nga bokk ak Sëriñ tuubaaBalaa feeñ danu fee jug ba tàbbi tuubaaNa buur yokk sunuw fan ba bun jugee raamTe wommat ña fi daa xeñtu yoonu lislaamMa feeñal fi Sëriñ baara mbàkke moo baaxLamiin doom i lamiin ndaw boroom i xarbaaxXawaarix yamu làmboo sewal na doktoorLu waay wopp bu taflee nga wér ba def buurBoroom baatin a koy xam lëjal na diiwaanDëggoom ga ak taxawaayam ba doy na kiimaanBirijlayhi rixaabar rijaali jallaaKamaa jaasa madaaral huluumi jàllaaYanab Baay ba la non cas di jéem a aw daamSëriñ baa ne ko toogal muñal ba dem saam
Nde Seex Bàmba misaalam du walliyuw mbaamBu ñuy sëf yëfi doomam di xàjji muy raamKeroog bis ba mu feeñee ci daaru dunyaaLa Daam xettli xeetam bixayri sunyaaKajoor ak bawal ak saalum ak jolof njaayNa ngeen jébblu jébbal ko seen i ngannaayBi aw saafi kamaalil laxad tahallaaHaniw saafi siraajil laxad taxallaaBu leeen diiŋati jéegoom njanaaw amul yoonTe sañ-sañ ba ca baayam lu cay seen yoonSëriñ ba ak ña mu nàmpal asal dañuy naawNdogaan mbaa pakk buy fél saful fafal-naawNiroo taxta yamooy mbir suññeel du am saawKu déggul li ma wax xam ni baara day naawMuhayyaa-u ka baddrin ne leen ko taafeerBasiirooy sunu mbég leer ga day nurook weerBa Baay bay bëgg a dem géej la feeñ ci dunyaaAtum jaysasi moo jay tubaab yu bon yaaBa muy dem la ko def muy mbégum ña doon jooyTuram wii dogon ak moom xolub muriid SooyBasiirun wa nasiirun li kulli raah-ii,Sariifun wasariifun bi lam tiraa-iJamaa lam jamu làmboo bégal na soodaanJalaa lam jamu ràngoo begal na nasraan
Jikkoy xutbu ya lay roy jiileeki tiijaanYérey xëwsu ya lay Sol di reere diiwaanDënnam baa di misaalam sudooru lahraarXelam baa di misaalam xubooru lasraarTawaalif yamu taalif lëjal na day maanMahaarij ba ca làmiñ wa waar na soodaanBasiiroo bari xam-xam rafet ne leen kaarHawaa sarxu sabaa bil huluumi ahbaarSirrub tur wa la làmboo bégal na lislaamCi saahir ak i baatin ma laaj Sëriñ ndaamLa cay seere ba baayam ñëwee te mat maamBawoo koongo te laaj hàlluwaam Sëriñ ndaamSëriñ ndaam ne ko sàllaaw bindab tayam moosLaxad radiya joojee ca fathi lay xoosKerog daam da ni teqet ne ñépp bég leenGërëm nañ ma ci dem gii ma ñëw gërëm leenKerog bopp bindam Baay jawaabi lislaamRidal laahi hanil muuminiina céy daamLilee tax ba Sëriñ bas di bahru ridwaanDu nëx mukk te day til ku mar na dem naanSirrub dex ba mu làmboo ca kun fayakuunMisaal maa dale kawlax diwal ba sóokoonKëram yooya fa saalum da leen di may naanSirrub ndox ma fa tuubaa wa daaru mannaan
Ku baayam mas a nàndal ca dex nga ngay fuurPuriit muy setal ub xol te dàq kaafuurNe naa yal na nu nàndal bijaahi maamuunTe màndal nu ci baatin ne leen ma aamiin
Allhumma salli halaa saydinaa muhammadin wahalaa aalihii wasahbihii waxadiimihii wasallama
Aji-bind ji: Maam Bàlla Njaay
Aji-topp ji: Seex Lóo