Sëñ Musaa Ka moo ko def jëme ko ci  « ful » di lees di wax : « Table de Multiplication) ci frBismillaahir rahmaanir rahiim wa sallalaahu halaa sayyidinaa Muhammadin wa sallama tasliimaa.
Yaquulu xaadimul Xadiimi MusaaWaxi wolof yu gën di roy komersaaNdax ku xamul hindu xamul farãnse
Xamul araab suy bëgg a réer fanaansiAraab ba laa jariñ wolof ñu firi koKu bëgg a peese war a xam luy bërigoLekool da fay lekk xolab kuy séefar
Waxi tubaab di yóbbu nit ci kéefarMoo tax ma daal di way fi dëe fa dëe kaatNdax kuy miraas yamale taaw ak um caat.
(( 2 ))Ñaar ak u ñaar laa boole muy ñenent, ( 2+2= 4)Ngir YÀLLA kenn la amut am lënt.Ñaar bu matee ñatt yëgal ne lim baMat na juróom benn yoral pilim ba (2×3=6)
Ñaar bu matee ñenent gaa ñay séefarNe ko juróom ñatt ku bind doo far.(2×4=8)Ñaar bu matee juróom ñu naa ko fukk (2×5=10)
Bu dee juróom-mbenn fukk ak ñaar àgg. (2×6=12)Bu dee juróom ñaar fukk ak ñenent, (2×7=14)Wolof bu ñuul du mel ni siidi anta.
Bu dee juróom ñatt xamal ni mat na,Fukk-ak juuróom-benn sa wax rafet na. (2×8=16)Bu dee juróom ñenent lim ba mat naFukk ak juróom ñatt ku juum am fit na (2×9=18)
Booy waññi ñaar ñaar ba mu àgg fukk,Yëgal ni am nga nitt dee ko fonk.(2×10=20)(( 3 ))Ñatt ba muy ñatt juróom ñenen la. (3×3=9)
Ñatt ba muy ñenent fukk ak ñaar la (3×4=12)Ñatt ba muy juróom, fukk ak juróom la (3×5=15)
Buleen di fàtte julli ngir juróom la.Lu mat juróom-benn bawoo ciw ñatt,Fukk ak juróom ñatt la bum la bett.( 3×6=18)
Lu mat juróom-ñaar te bawoo ciw ñattBooba nitt ak benn la bul ko jatt (3×7=21)Lu mat juróom ñatt bawoo ciw ñattNitt ak ñenent la du xëy du gont.( 3×8=24)
Ñatt ba muy juróom ñenent na mu dayNitt ak juróom ñaar ca la weer wi daa xëy. (3×9=27)Kuy waññi ñatt-ñatt soo nee fukkYëgal ne boo fanweer ba matt na sëkk. 3×10=30
(( 4 ))Ñenent soo koy lim ba muy ñenentFukk ak juróom-benn la weer dub jant. (4×4=16)Ñenent nag ba muy juróom mooy nitt (4×5=20)
Fexeel a muus laa hawla dof buy natt.Ñenent nag ba muy juróom ak bennNitt ak ñenent la du tukki fenn.( (4×6= 24)
Ñenent soo koy lim ba muy juróom ñaarNitt ak juróom ñatt la foofu laa jaar (4×7=28)Ñenent soo koy lim taxam fi ab gaar,Ba muy juróom ñatt di fanweer ak ñaar. (4×8=32)
Ñenent nag ba muy juróom ñenentFanwer la ak juróom-benn bul jatt. (4×9=36)Ñeñent soo koy lim ba àgg fukkAm nga ñenen fukk bu matt ne sëkk. (4×10=40)
(( 5 ))Juróom ba muy juróom, nitt ak juróom la (5×5=25)Bu dee juróom-benn limub fanweer la. (5×6=30)Juróom ku koy lim ba mu dem juróom ñaarFanweer la ak juróom ku rafle day gaar (5×7=35)
Juróom ku koy lim te amóo ca sikkBa muy juróom ñatt di ñeenti fukk( 5×8=40)Juróom bu àggee ci juróom ñenantÑenan fukk ak juróom la dee ma sant. (5×9=45)
Juróom ku koy lim ba mu àgg fukkAm nga juróom fukk bu leen ma fakk. (5×10=50)(( 6 ))Kuy lim juróom-benn ba muy juróom-benXamal ne boo fanweer la ak juróom-benn. (6×6=36)
Kuy lim juróom-benn ba muy juróom ñaar,Xamal ne boo mat na ñenen fukk ak ñaar.( 6×7=42)Kuy lim juróom-benniy dëram yu sotti,Ba ca juróom ñatt te daf koy fàtte,Nee ko juróom fukk bu mànki ñaar la, (6×8=48)
Ku xel ma sottiwul yëgal ni mbaam la.Soo ko limee ba ca juróom ñenent,Mu daal di mat juróom fukk ak ñenent.( 6×9=54)
Kuy lim juróom-benn ba àgg fukk,Am na juróom-benn fukkam na lekk. (6×10=60)(( 7 ))Kuy lim juróom ñaar ba mu mat juróom ñaarÑenen fukk ak juróom ñenant lay xaar ( 7×7=49)
Ku bëgg a am juróom fukk ak juróom-bennNa lim juróom ñaar ba juróom ñatt du fen (7×8=56)Kuy lim juróom ñaar ba juróom ñenantAm na juróom benn fukkam ak ñatt(7×9=63)
Kuy lim juróom ñaar ba mu àgg fukkAm na juróom ñaar fukk bum ko sikk (7×10=70)(( 8 ))Kuy lim juróom ñatt ba am juróom ñattAm na juroom benn fukk ak ñenant(8×8=64)
Kuy lim juróom ñatt ba am juroom ñananÑaar la ak juróom ñaar fukk nan ko dind nun (8×9=72)pKuy lim juróom ñatt ba am ca fukkNa fab juroom ñatt fukkam ne tekk (8×10=80)
(( 9 ))Juróom ñenant ba juróom ñenantBenn ak juróom ñatt fukkam bum lënt (9×9=81)Juróom ñenant soo ko yóbboo fukkJuróom ñenant fukk mat na sëkk (9×10 =90)
(( 10 ))Kuy waññi fukku yëf ba àgg fukkTéemeer la bul merook boroom yaw mukk(10×10=100)
Lii doy na kuy miraas ci ahlu soodaanTe làmmiñam xamul waxiinu nasraanSammaytuhaa bi tuhfatil bariidiWa raahatul haaxili fil mahduudi
Sëriñ mbusoobe lam wayoon ca baddunLaa def wolof ngir bañ a ñàkk ab dun
Aji-bind ji: Seexunaa Faal
Aji-topp ji: Seex Lóo