Sëriñ bi noo ngi lay dagaanTe di la xaaraan ak a ñaanYaw mi sa xol amul kañaanKoo gis defal ko yërmande
Te di la yalwaan ak a jooySun lori xol ba faf ne wóoyNgir aji yaakaar sa du sooyTabe nga booleek yërmande
Te di la tuubal lu haraamNgir Yàlla tey nirook i jaamDi waaf fi yaw di saf i baamNga di nu sëf sa yërmande
Te di la sant boo joxeeTe di la sàntu boo doxeeTe di la tontu boo waxeeNgir bëgg a am sa yërmande
Te di la sukkal ni jigéenTe di la raamal di la fóonTe di la sopp di la miinNgir bëgg a am sa yërmande
Te di la gëm ta di la yéemTe loo nu wax nu di ko jéemDi bañ a moy di bañ a juumNgir bëgg a am sa yërmande
Te di la jox ta doo nu laajTe loo nu laaj du nu ko waajTe lu mu rëy-rëy du nu ko xaajNgir bëgg a am sa yërmande
Te koo ci woo mu dal di ñëwHamaana sax mu sax fu yawTe loo ko wax mu dal di dawNgir bëgg a am sa yërmande
Di jéem a sàmm say ndigalTey jéem a def lu lay bégalDi dàkk sam xel di fétalNgir bëgg a xam sa yërmande
Di rafle tay sóoñu di xiifDi fande tay tëdd fi suufTay diñe tay wopp ak a loofNgir bëgg a am sa yërmande
Te du nu xàddi du nu soofTe du nu xàcc ndax i seefTe foo taxaw nu ne fa seefNgir bëgg a am sa yërmande
Di laxasaayu di rañaanDi xëy di gont du nu fanaanDi daw di waaxu di tëraanNgir bëgg a am sa yërmande
Tàggook i ndey tàggook i baayDu mbokk dub xarit du waayDub jegeñaale du najaayNgir bëgg a am sa yërmande
Yaw la nu def ngay sunu BaayDi sunu Maam di sunu YaayDi sunu waay di sunu najaayDi sunu ngën ji yërmande
Ba nanu gaa ya fi newoonTopp la yaa gën ña dikkoonYaw mi nu may Kun FayakuunGaawe nungir sa yërmande
Fab nanu saahir si bu wérBoole ci baatin bi bu wérBoole ci ruu yi ak i cérJébbal la ngir sa yërmande
Fóotal nu sunu tilimi xolTa sellalal nu sunu xolBa du nu xalam lu koy nëxalNgir Yàlla ak sa yërmande
Te may nu ay leer ak i bóotTe yar nu nook sunug njabootDi nu xamal xam-xam yu xóotYu bari ngir sa yërmande
Te na nga nu def ngën ji muriitFegal nu it pexem mariitTe nga wutal nu ay muriitYu bari ngir sa yërmande
Te xàll ngir mi ba mu weexNu di ca aw te bu nu xeexTe bu nu jàdd bu nu jeexBa gis sa néegi yërmande
Te bunu geesu bu nu seetHàddina mii tax nit a suutDi xéy di gont ba ni suutÀgg ca ngën ji yërmande
Te yar nu yor nu bu nu reewBu nu fo di dox di wër i réewBu nu werente bu nu soowTàggat nu ngir sa yërmande
Te nga fegal nu dee gu gaawAk rékki gëm ak dee gu ñaawTen sax ci loo wax nu ne waawNdaxte nu am sa yërmande
Te may nu lan mébét ci yawCiy haddiyaak i jëf yu yiwTa fàtteloo nu ku du yawNgir Yàlla ak sa yërmande
May nu nu sax ci say ndigalPas-pas yi fab ko dëhëralSunu bir yi boole ko jubalNgir Yàlla ak sa yërmande
Te may nu barke ak ngërëmKu nekk jékki ci kërëmTay jaamu lum soxla mu amNgir Yàlla ak sa yërmande
Te may nu waa kër ak i doomTa may nu daaraa i njuróomFegal nu ay ràggak i góomNgir Yàlla ak sa yërmande
Te may nu ay njéndi yu yaaTa may nu ay dàgga yu yaaTa may nu ay seng it yu yaaNgir Yàlla ak sa yërmande
Te nga fegal nu ayu seefAk ayu mbas ak ayu xiifAk liy sufal kër ni ko fuufNgir Yàlla ak sa yërmande
Ak ayu béppub nasaraanAk kuy wëreeluy jabaraanMbaa kuy xalam di sabaraanNgir Yàlla ak sa yërmande
Ak ayu jinneek ayu jaanMbaa tooke mbaa boroomu saanMbaa ayu waa ju nuy hañaanNgir Yàlla ak yërmande
Te bul nu seete ay ayibWaa juy saraxtu day ayibGéwal dafay way di xarabTe teewu koo am yërmande
Ayib yi tee nu am lu baaxYaw mi ko xam te am lu baaxFar ko te wuutal fa yu baaxMan nga ko ngir sa yërmande
Ayib yi tee li nu am lu nuyMébét ci yaw nga am li ngayMébét ci nun ban di la royDindi ko def fu yërmande
Def nu nu gëm sunu BoroomDef nu nu gën sunuy moroomSàmmal nu julliy juróomNgir Yàlla ak sa yërmande
Sàmmal nu ruu yi bu nu réerBu nu gëlam te bu nu ruurNdawak magak jigéenak góorJofal ko ngir sa yërmande
Ta may nu wërsëg wu halaalBan di la yót loo man a laalTe def nu gaa yoy ku nu laalRéccu ko ngir sa yërmande
Te bu nu leb di ca merooTe bu nu wax di ca warooTe bu nu jëw bu nu berooNan mane ngir sa yërmande
Te bu nu bew bu nu hañaanTe bu nu jànni ku nu ñaanTe bu nu moy te bu nu daanNgir Yàlla ak sa yërmande
Te bu nu noonoo bu nu xeexBu nu xuloo te bu nu deexFu nu jékki am fa lu nu neexNdaxte nu am sa yërmande
Ku ne di jaamu ne ritaaxDi boole ay lal ak i taaxNe gaa ya dee faa waax i seexÑuy wuyu ngir sa yërmande
Yaw mi nga xam ne waa ju amYaa ko amal te waa ju xamYaa ko xamal te waa ju gëmYaa ko mosal sa yërmande
Yaw mi nga xam ne waa ju manYaa ko manal te waa ju gënYaa ko gënal bi harfi kunGënal nu ngir sa yërmande
Yaw mi nga xam ne waa ju añYaa ko añal te waa ju sañYaa ko sañal ci li nga sañSañal nu ngir sa yërmande
Yaw mi nga xam ne waa ju siiwBa ku ko gis dal di nu siiwAm la mu am ba di ko soowYaa ko defal sa yërmande
Yaw mi nga xam ne waa ju duufBay dox di fàdd ay bindéefYa ko yafal ba dóotu loofYafal nu ngir sa yërmande
Yaw mi nga xam ne waa ju suurBay fàkki maasam te du buurYaa ko lehal te fal ko buurLehal nu fal nu yërmande
Yaa mi nga xam ne ku la soobNga may ko lépp lu ko soobBam fàtte lam jëkkoon di buubAlal ya ngir sa yërmande
Yaw mi nga xam ne ku la moyDu tee nga may ko gën ji mayJéggal nu sunu moy yi te mayNu ngën ji may ak yërmande
Bul nu ko jàppee bun moyeeBun tayul ak bun tayeeBalul nu yaa gis kay mayeNjéggal gu ànd ak yërmande
Yaw la nu def Yonnen ba daanYaw la nu doyloo ba fa saamFegal nu lépp lu haraamNgir Yàlla ak sa yërmande
Yonnen ba ban ko jisatulTe jis la ngay tegtale lolKu bañ a juuyook sa ndigalGis ko mu wan la yërmande
Nu fab la def la niki moomNga fab ko def ni sa BoroomMu fab la wan la sa BoroomMu jox la ngën ji yërmande
Te def la ngën ji jamonoomNga jiitu ken du sa moroomMu jox la mbóotam kun nga moomDi sédde ngën ji yërmande
Doomam ya bañ leen jisatulTe jis sa yoy ñuy rafetalSunna si tay awlu ndigalDoy na nu ak sa yërmande
Màkkata bañ ci jotiwulTe néeg i Tuubaa soriwulNu def ko Màkka tay jubalPas-pas yi ngir sa yërmande
Bu nu jisul yooya jumaaTe jis fu yow ngën ji jumaaNu def ko muy yooya jumaaTe bëgg a am sa yërmande
« Baytil Muqaddasi wa Shaam »Ak i « Medinatul humaam »Bu nu jisee Daaru SalaamDoy na nu ak sa yërmande
Yàlla na nu sax ci yaw ba deeNga sax ci Yonnen bañ a deeMel ni Huddar mi tëha deeAamiina ngir sa yërmande
Te bu nu yëg mettitu deeMalaaka yay mbugal ku deeBu nu nu jis képp ku deeRàmm ko ngir sa yërmande
Bu nu demee « Yawmal haqaab »Ràmm nu bun nu fa « hisaab »Bu nu fa rus ba di fa seebNgir ñàkku ñàkk yërmande
Yóbb nu « jànnatul hulaa »Kër ga amul tiis ak balaaTe boole nook « kullal malaa »Jox nu fa ngën ji yërmande
Danoo amul doole ju jëfAmunu lëf amunu lafTe bëgg a am la gaa ya jëfDi am ci kaw sa yërmande
Moo tax nu jóg di la dagaanTe di la way te di la ñaanTe xam ni képp ku la ñaanNga may ko ngën ji yërmande
Yërëm nu may nu lii nu ñaanTe bun ci jis bennub safaanTe may nu li nu ñaanul te ñaanKo war nu ngir sa yërmande
Aamiina aamiina ne leenAamiina ndax ñu boole leenCi waxi Muusaa ba lu ngeenSàkkooti am ca yërmande
Aji-bind ji: Soxna Nogay Cuun