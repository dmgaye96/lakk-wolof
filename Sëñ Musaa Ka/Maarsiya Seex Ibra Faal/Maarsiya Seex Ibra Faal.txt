Àddina ndax day bëgg a jeexam gaa yu baax yeey bëgg a jeexam mbër yu ndaw yeey bëgg a seexMoo gaa yi xam naka pexe ?
Ka xamle woon ag tarbiyaak ka xamoon ag tarbiyamoo buñ demee ba surga yaku leen di wax nag luy pexe ?
Ka woote woon ci àddinaba ñépp wuysi fàddu nanan jéem a dëddu àddinate jéem a wuyji mooy pexe
Seex Bàmba dem ca « Wamsashi»Seex Ibra dem ca « Tamsashi»Moo ñi fi des ku ñuy dese ?yeenu muriit naka pexe ?
Ab séet du dem ba doom dikkeemSeex Ibra Faalay doom dikkeemmoo rawi bokk, rawi doomtopp mi waaj leen mooy pexe
Ab séet moroom yaay topp masëriñ muriit yaay topp majéem leen a wàlli séen po mate ba po mii ngeen di fexe
Seex Ibra gëm ga làndi namoo tax mu dëddu àddinafekki na Bàmba sotti nawàcci na aljanay texe
Mas nay xibaar ag jébbuloomba wax ne Yàlla mii ko moommoo ko ne Bàmba moo la moomraasi ko jox ko say pexe
Tegtal ko yoon wa ab muriiddi aw ba raw pexem Mariidba am ngërëm bariy muriidte dootu ree di tex-texi
Mu dal di dem Tayba-DaqaarNgir dégg Bàmba di fa xaarseet na Sëriñ Tayba-Daqaarci jàng lay xamey pexe
Mu tëdd guddi listixaarbët set mu xëy ba tusubaarSëriñ Mataar Turee fa jaarleeram ga wan ko ay pexe
Muxtaar Turee nga yori njooryanu ko jëm Mbàkke-KajoorSëriñ ba yónni ko ca buurSeex Ibra topp cay fexe
Mu jis fa Seex Aadama GéySànni mbiram dal di ca ŋoyMu wan ko Bàmba mbër mu rëySëriñ ba naa ko foo fëxe ?
Mu wax ko tegtal ya fa moomSeex bàmba wan ko la fa moommu xam ne jis na ka ko mommu dal di fab mbiram joxe
Mu sóobu far ba jiitu leenBàmba ne kii ëpp na leenleeram gu rëy gi wër na leenfum toll xol bay nux-nuxi
Wax na ne tuuti kon mu demfekk Sëriñ ba lëm mbiramba ken du jot ci baatinamlu dul ca bis ba ñuy texe
Jaaraama Seexi Ibra FaalLàmp bi Sayxii Bàmba taalleerale réewmi, yaa kamaal !yal na nga dolliy beréxi
Ba mu ñëwee Mbàkke-Kajoorfekk na daara ja di suurmoo jëkk a yalwaani di woorñu di ko ree di tex-texi
Yendoo liggéey, fanaan a rootgaa yay xaran ba naa xuréetba lay ganaar ne kurkureetmoo ko xewal daawul doxi
Moo fa xewal nuyoo di raammoo nu teree wuyooti naamfekkon na ñuy jàng fa maammoom muy muriitu di fexe
Fekk na daara ja di riirmoo dindi àllarbaak dibéerlu Bàmba wax mu dal di buurlum mas a am dal di joxe
Moo fi xewal soli sagarmoo fi xewal saxoo sikarmoo fi xewal sëqal kawardaawu fa bay di rux-ruxi
Ba mu demee Mbàkke-Bawaldaf ne na waa kër ga ba walnaay soq tey rooti di walbooleek liggéey di ko joxe
Lu bàmba wax mu dal di naawfóore ju rëy ja sant Saawnaa ko dangay dellu gannaawjàngil muriitu du pexe
Mbooleem muriit ya di ko soowmu mel ne dof bu mat a yeewba mujj far ñépp ne siiwMeloom ya far di ko doxe
Mu jiitu far amul moroomfar gëni bokk gëni doomjaaraama jaaraama Xadiimwàcc nga wàccaaleek texe
Yaw masulaa juuyook ndigalnaka nga jóg të nga ndugalku aw sa mboor duñ ko mbugalgarmi yi yaa tax ñuy texe
Yaa jëkk a jébbale sa xolfekkon nga gaa yay xorxoralñaley setal ñaley nëxalyaa wane ngér mi ñiy doxe
Yaa xam Sëriñ bi yaa xereñdaawoo weranteek ab sëriñbàjjo bi yaa bariy njariñwaane wi yàgg ngaa naxe
Am ngay gërëm ba am dërëmfab ngay dërëm jëndey ngërëmloo mas a am tàbbal këramay junni daal nga daa joxe
Joxe nga àddiyay giléemyu safi ngurdu safi koomsoldaar sa yaa joxe sa doomFaadilu Faal am nag texe
Sa ndaw da daa dem ba Gaboŋdi yóbbu ay saaku yu roŋdi war ca gaal ya yori boŋdoo denc lëf ba muy maxe
Moo tax nga mel ne ag saxaarku nar a dem da na fa jaarkuy ñaani paas na seeti gaarbum nég ba naa naka pexe ?
Ndegam da nga xebat sa paasway-wata yaa nga fa garaasseetal ma wax jii te xiyaasndegam da ngaa am looy joxe
Baayay saxaar doomay watakuy xamle Yàlla du fi tëku ji àndaar góob cay matajiyal ci taw buy bex-bexi
Seex Bàmba taawloo MustafaaSeex Ibra taaw bay Mustafaadiggante Marwataak Safaakuy aji war na faa doxi
Seex Bàmba am nam FaadiluSeex Ibra am nam Faadiluku xam na faale Faadilukon ag mujam du toroxi
Seex Bàmba bégle nam BasiirSeex Ibra bégle am Basiirndab loo ci dem lekk ba suurjegeel ma kay toggiy joxe
Seex Bàmba am nam AbdulaaySeex Ibra am am AbdulaayAbdu mu nekk mat na waaybul weddi céebo kaay texe
Yal na ñu aw seen tànki baayba mujj donnu seeni baayba mujj boole seeni gaayaamiina ndax ñépp texe
Seex Ibra dem na wàcci nalum mas a aajo faju naba xëy ne ñibbi àjjananan farlu tey àndi pexe
Ken masl a jis sasam wu booydu daw ku koy moslook a jooymoo jar a way te jar a jooyCéy àddinaa man a naxe
Déglul ma lim fi ay ndamamba gaa yi dollee xam mbiramba xol yi bég ba dellu gëmleegi ragal yi yox-yoxi
Jaaraama Ndey Saynabu Njaayla Soxna Jaara yor di jaayyaa ko mosal waa Njare-Njaaysaw ŋàññ rot na yaa texe
Diggante Njukkeek Jamatiildañ daa dajey naani butéelyaa tax ñu jébbulu ca teelFaal Njaga yaa rëyi pexe
Mbulaki Sàqaki Sugeerdañ daa falook a soli fuuryaa tax ba diine di fa leertoxal nga póon mañ daa tuxe
Doomi Dàmmeel ya fi ne wonyaa dàmm mbir ya ñu ne wontay ñépp ñépp a ngi fi nunken amatul lu muy fexe
Yaa yóbbu Mbaaxaan ca Xafóoryaa tax ba xol ba dootu fuuryaa tax mu sànni yatu nguurfab yatu ngëm di laaj pexe
Te xam ne mas naa yor junjungfum jëm géwal ya naa kundungmuy xas di bàkku cid goroŋtay mu yam ak nun ay pexe
Yaa tax ba Abdulaahi Xaartaxaw fi bunt di fa xaarwoyaflu bay lekk daqaarngir sopp Bàmba kiy joxe
Te xam ne moo doon doomi buurlum mas a wax ñu dal di buurla dale Mbaakol ba Kajoormoo ame woon seeni pexe
Yaa tax ba Soxna Mbenda Faalak Gañsireeki Làlla Faalgën doomi soxna yii fi taaldiine ju rëy ji ñuy doxe
Te xam ne seeni baay a moomFeedar ma taalagut kanoomkoo mas a jis ay jamonoomxolam ba daawul yox-yoxi
Yaa tax ba Abdulaay ñaxiblàmbi ndigal far na ko wubla gaa ya giiroo moo ko xëbtabax na ay kër di joxe
Te xam ne mas naa dox fi moomtay jii mu mat sëkk boroomnga denc doomam dib goroomlii doy na xarbaax doy pexe
Seex Ibra Faal amul moroomsàkk na bër yu tol ni moomleeral na penkoom ak sowoomluy yàq dootul ñuy-ñuxi
La dale Ndar ba ca Dakaarjàll gannaaw yoonu saxaarmbër mu fi rëy ba ñu ne kaarSeex Ibra lay laaj pexe
Ndar la ko doomi Jaara mayleeral na bopp jaara taywaykat wa Sàmba Jaara Mbaymoo tax dënnam bay béx-béxi
Mu jóg fa agsi Ndànd-Faaljàpp fa doomi Ngóone Faaldef ko ne làmp bu ñu taaltay Ngingineew moo fay fexe
Leeram ga sar ba agsi Keesku ñëw mu duy la ba nga feesluy nit ku ñuul ak ku xeesñéppay bawoo fa Ngaay-Mexe
Sëriñ bi ñëw Njurbél mu ñëwgàddaay këram ya te du dawguddeek bëccëg ñam ya di ñëwBa Bàmba xëy sàkk pexe
Mbooleem muriid yépp gëlamken xamatul kuy Sëriñamkune na ngéej a dal di demàddina séppiy jëx-jëxi
Mu dal di ŋoy ci Mustafaangir xam ne yor na listifaamag ñépp dem moom mu ne faMasla tuxook a yox-yoxi
Ba xëy na wuyji ab sangamtuubaa la togge woon añamBàmba a ko jiiteloo ñoñamdiggante Béb gaak Guy-Texe
Ma ngay janook tooli dërëmmeññat mu gën junniy dërëmjis na lu weesu mébetamam na lu raw lam doon fexe
Ngërëm la Yonnen bay gëramAbaabakar ma jëkk a gëmla Sayxu Bàmba di gëramSeex Ibra mooy njëkk a texe
Midaay ba Yonnen bay takkalAbaabakar ngir ag dëggalla Sayxu Bàmba di takkalSeex Ibra Faal bisub texe
Mànto ba Yonnen bay solalAbaabakar yor paresoljël saadixiina ya tofalyal na ko Bàmba di joxe
Muusaa la way wii wolafalyal na ko Shayxii Bàmba fulte boolekook gaa yu dëggalyoo xam ne ken du yox-yoxi
Aji-bind ji: Sëñ Mbàkke Jeŋ
Aji-topp ji: Ismayla Géy