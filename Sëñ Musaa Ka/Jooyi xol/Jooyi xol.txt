Dangaa jooy ba noppeem
Dangaa jooy ba noppeem da ngay jooy Ci xolDangaa nopploom am dangaa far wedam
Dangaa fàtte Seex Bàmba am ndax dangaaDeseetul i rongoñ nga dëkkee xalam
Dangaa miis ba sam xel di fàttey biramDa ngay daanu am ndax dangaa far gëlëm
Jugal boog te jooy bon gu rëy gii nga bonTe gaa ñépp baax am ngërëm diy bëram
Te yaw ngay Ku bon kuñ defar saahiramTe baatin bi làmboo ëyib yii nga xam
Sa maas gépp raw nañ te am nañ ngërëmSa kem yépp set nañ te dootuñ tilim
Faseel àddunaak gaa ya koy topptooTe fonkal ma allaaxiraak aw ñoñam
Na ngay muslu saytaane fàwwook bakkanTe bul topp banneex yi lee dog sa kem
Wattul Yàlla yër xol bi gis muy tilimWattul sa juróom ñaari cër kon nga dem
Amal yitte am diine jëf lañ faratTe am xam-xam ak teggiin ak ngërëm
Su fekkee da ngay jiite aw nit da ngayAm ag xam am ab yar Am i jëf ndaxam
Te kuy jiite ndéem ràññewul yatt yiiDafay sànku tey sànke lee dig mujjam
Jugal waaji Muusaa te fàgguy ngërëmTe wékkaat sa xel mii ci Bàmbaak ñoñam
Te yaw kat da ngay ndaw nde kon foo taxawDi waarook a waarek a fàgguy ngërëm
Te bul Mel ni sondeel ci leeral ñoñamBa ñuy xor-xoral moom mu làkk ug wëñam
Sa kem yépp a ngii dee te set nañ welasTe yaw àggagoo fenn Booleek tilim
Te yaw jéemu laa dab ña set bay seetalXanaa xëntewoo soxna yeek ay dëram
Te sab dig xamoo tay la jee am ëllëgTe Yàllaa ngi lay xonte wér gi yaram
Te boo seetlu woon jagle yiy xew fi yawGërëm sab sëriñ nde da laa far yërëm
Sa bon gii nga bon ak sa may gii nga amSa moy gii nga koy moy te Ànd ak mbiram
Te foo toll muy Dolli ay xéewalamWallaay doy na ab soññ gor suy xalam
Dangaa dof nde kon lee nga war koy yerasBa tax doo ko moy mbaa nga war koy xalam
Bëriy soxna ak naarigóor ak alalDi am taaxi-kaw say murit naa nërëm
Taxul Bàmba jox lab sirroom kat yëgalDëggal ak ndigël ak sa ngëm ñooy njëgamJugal farlu waatal te yeesal sa jëfTe bul mel ni ñiy wax ne jëf wéy na cam
Xanaa jëf ya daa am du Yàllaa taxoonXanaa pay ya daa ñëw du Yàllaa ko am
Te Yàllaa ngi jëf yaa ngi pay yaa ngi niiSëriñ bee ni mes waaye mbóot yaa ngi am
Te sax jëmm joo gis dafay xëy ne mesWaxam jaak jëfam jaa fa des dim ngiram
Xiyaasal ma Yonnen ba wëy naak ñoñamTe teewul sunnaam saa ngi fiy jëm kanam
Yëral alquraan ak hadiis kiy waxamNga gis lim bañ ak lam jëf ak lam gërëm
Xiyaasal ca baawon woroom ngir ya daaJoxey wird ban tay kurus yaa ngi am
Muriit boo fi gis muy yolom lub nosamDi waññiy addiyyaam soril ay mbiram
Ku naa tërbiyaa wéy amul tay njariñWutul kum siyaaraati waccal waxam
ladiw ay te mat ay fa gaayay xalamDem ug Bàmba gii tax nga rikkeeku gëm
La doy ndam te mat ndam fa gaa ñay xalamDem ug Bàmba gii tax nga doleeku ngëmBoroom tool bu nee mes nga gis waa ja matTe tàggook i ngistal du soppim SolamSëriñ ibra faatee di yaaram bu rëyTe am xam-xam ag ngëm te làmboo gërëmSëriñ Ahmadu Ndumbe moo dib muriitSëriñ Daam a rëy ngëm te sellal ngëmamÑa ngay gën di doomal ca lañ leen sasoonNdigal moo di toolub muriit tay këram
Ndegam yaw dangaa def Ku àggul ba tayDawal fekki doomam ya wut cay ngërëm
Te yaw moo ne war ngaa faseetiy nelawDi biin-biinlu bab jant far xëy ba dem
Nga jug naa nu may def te leeram ga wéyTe ab jant fenkaat agul ciy goxam
Jugal waaxu tay daw ne dof buy xaranBu jantam ba suuxee dajeek ug lëndam
Sëriñ bee di ab jant moo xëy ne mesLëndam gaa ngi tay foo fi jëm far gëlëm
Bu ab jant suuxee ña daa xor-xoralBerook seen i sondeel ba laa fay ñu dem
Ña taalooguloon rët ba tàggook i xelBa far Mel ni man man mi ñee gaa ya dem
Sëriñ bee tahal noo tahal ban berëxTe bun giim te bun fay ba am sa ngërëm
Te nuy taal bu ñéppuy tibbee kay jafalTe muy gën di jolleek a yànjiy xalam
Te def nub muriit bob danuy sax ci yawTe bun rëcc bun rot ba am say ngërëm
Te bun xàcc bun geesu bun rékki ngëmTe bun faale dunyaa di Ànd ak ñoñam
Te may nuy àddiyaak i mbooloo yu jëfTe luñ jëm fexeel bam dajeek say ngërëmTe tàbbal nu Tuubaa gannaaw sun bakkanÑu ànd ak sunuw ñoñ nga may ñépp ndam.
Aji-bind ji: Seex Lóo