Ma jóg man te fas yéenee liggéeyal Sëriñ TuubaaKu xam Yàlla gëm Yonnen liggéeyal Sëriñ Tuubaa
Moroomam Sëriñ Tuubaa masul am ginnaaw NabiiTe ab xarnu dootul am ku dend ak Sëriñ Tuubaa
Maqaamam Sëriñ Tuubaa amul xawsu buñ ko may« Wayaxluqu maa laatahlamuuna »ay Sëriñ Tuubaa
Maqaamatu Aqtaabi dahëeriiri kullihimKu leen boole woon peese ak maqaamam Sëriñ Tuubaa
Mu wat leen ci ay bóotam, te wat leen ci ay natoomTe am naa ci ay tegtal yu wér ngir demug Tuubaa
Misaalam mbiram ab Xawsu day feeñ ci ay biram« Halaa xadri diinil mar-i » lañ wax Sëriñ Tuubaa
Maseeful a sàkk’ab xarnu tey bër newuñ kilibKu baax ak ku bon ñoo mas di léewtoo ba dem Tuubaa
Misaalam mbonug saytaane moo lay xamal JabelXiyaasal Rasuulal Laahi moo may Sëriñ Tuubaa
Misaalam mbonug Ibliisa mooy xamle AadaminLëndëm gaak rëyam ga a tax sujóotul ba dem Tuubaa
Misaalam mbonug Firhawna Muusaa la lay xamalKeroog bahru Xalsuumin bëggoon na’y Sëriñ Tuubaa
Misaalam mbonug Namróosa ak fonk gay xërëmDu moo xamle Ibraahiima xamleg Sëriñ Tuubaa
Misaalam tubaab bee tax nu gëm Bàmba gëm gu wérNde noo raw ña raw cig bon te feerook Sëriñ Tuubaa
Hamul kuy dajeek nasaraan juróom ñaari at yu matTe yàquñu tawhiitam ku dul yaw Sëriñ Tuubaa
Hamoon nan fi bër yoo xam ne dañ daa amiy fetalCa baawon tubaab bee tax ñu wuute ak Sëriñ Tuubaa
Hamoon nan fi ñuy waaraate tey ànd tey sikarDi sol ay kurus seen muj ga wuuteek Sëriñ Tuubaa
Hamul kuñ rayul Maayomba mbaa rékkiwuñ gëmamCa ñañ sànki woon foofee ku dul yaw Sëriñ Tuubaa
Hamoon na rayiin yoo xam ne, ray nañ ca ay kurélTe yaw ba’ng fa teewee xar nga fay baax ba dem Tuubaa
Hamoon ngay xëbal yoo xam ne rëtloo na bër ya wéyBa ñuy fàtte Rabal Harsi yéem naa Sëriñ Tuubaa
Hamoon ngay kasook i gaarjê yuy gàddu ay fetalTe ngay gën di gëm Yonnen amóo kem Sëriñ Tuubaa
Hamoon nañu doj woo xam ne kuñ jàpp teg ca kawJinney doj wa daa’d lay fab ndengam doo Sëriñ Tuubaa
Hamoon nañu nag woo xam ne janlook nit ay mbañamBoyal nañu nag woowee mu ànd ak Sëriñ Tuubaa
Hamóo kem, ku diiŋat lii na laaj Sàmba Lawbe mbaaJasaawu Sakóorin kon mu far xam Sëriñ Tuubaa
Hamóo kem dangaa gëm Yàlla booleek gëm ag ndogalLu neex ak lu wex taxtil nga ràññe sa mbir Tuubaa
Hamul yen bu diisal Yàlla, Yàlla a yenuy biramDafay mbër mu téeñoo kàttanal Yàlla jëm Tuubaa
Masoon nay wax ak aw nit, ba naa nattu yiñ ma tegLimab suuratul Ahwaani lañ teg Sëriñ Tuubaa
Musiiba yiy dal nit ñeek balaa yii ñu may tawatNi kuy lekk xet gay aal ña kuy wër la mel Tuubaa
Maseeful a jëf bam tax mu faat waxtu mbaa mu tiimDu juuyook Boroomam mbaa mu xëy fàtte waa Tuubaa
Masoon na a fanaan Jeewal ba muy dem ca « Jaysasin »Ñu wan ko fa mbooleem luy xaloo xew ba dem Tuubaa
Manoon na a waññeekoo foofa nee waaye kon du amMayam yii mu am booleek jaloorey Sëriñ Tuubaa
Mu far wóllaranteek Yàlla jaayante ay biramXaloo jàjju yen boobee tëwoon bër ya wéy Tuubaa
Mu jiital Boroomam, Ahlu Badrin di wéttalamMu def sopp Yonnen muy la koy nos mu jëm Tuubaa
Mu fab Alxuraan def gën ji ngànnaay ga muy saxooTe def tagg Yonnen muy jihaaram ja xew Tuubaa
Mu def gën ji Yonnen muy saxaaram ga ñuy dawalRagal Yàlla dib yóbbal bu dul jee ba dem Tuubaa
Mu doyloo Boroomam, fab rafet njort  def këramNangoo muñ di ab sàmmam bu àndak Sëriñ Tuubaa
Mu def tudd Yàlla ak jàng muy reeram ak añamBa xëy fàtte lekk ak naan ci leerag Sëriñ Tuubaa
Mu fab luy këyit booleek i daa daldi yóbbulooDi taalif ba am cay at gërëmleen Sëriñ Tuubaa
Muritu na foofee kem « Samaaniya⁸ Hijajin »La Yàlla sasoon Muusaa la tobbil Sëriñ Tuubaa
Mu fab baatinam jox Mustafaa may WasiilatoomTe fab saahiram jox gaa nooneek Sëriñ Tuubaa
Mu def Sunna muy toolam ba muy xëy di wër di bayFal Liimaanu wal Lislaamu goppab Sëriñ Tuubaa
Mu fab Waajib ak Mandóob mbubboo, laa mu kaalawooRafet jikko diy dàllam yu dul xar ba dem Tuubaa
Matal na « ladaa » Maayombe; lañ wóllante woonBa naa ndox ma: « Washat annanii maay Sëriñ Tuubaa »
Maqaamam Sëriñ Tuubaa hanil kawni xaa-ibunNattuy Yónnenag Muusaa la dàmbeel Sëriñ Tuubaa
Musal nañ ko delloo nañ ko yóbbal ko ay gërëmAbal nañ ko mbóotum « KUN » mu làmboo ba dem Tuubaa
Maroo naak i noonam far gannaaw bam fi délluseeAfal nañ ko yaatal nañ ko bam xëy ba dem Tuubaa
Muriitam yi ak waa Mbàkke ak waa Mbusóobe ñiiDaloo nañu mbég moo xam ne deñtil ba dem Tuubaa
Mayam ya a ngi baawaan Saalum ak Fuuta ak BawalKajoor ak la wër Njàmbur ci barkeb Sëriñ Tuubaa
Mag ak ndaw pël ak naar ak wolof, lawbe ñépp a yemCi sag dex lañuy duyloo te doo nëx Sëriñ Tuubaa
Musal nga nu ciy lor, war nanoo sant fun taxawBuddil nga nu géttub naari Jaajëf Sëriñ Tuubaa
Dangaa bay daggal nuy dàgga yaa tax nu am lu neCerey lay, cerey ngëmm ak maraakiis a xew Tuubaa
Dangaa xare not waa réew mi yaw jàpp ruu yi jëlNu jël nun alal yeek ñam yi yaa dëddu jëm Tuubaa
Dangaa fekk yéefar yeek sëriñ sépp bokk yemDi jaamuy bidaa yaa tax nu sellal Sëriñ Tuubaa
Dangaa fekk ay dongook sëriñ bokk genn kërDi moy Yàlla yaa ber daara Jaajëf Sëriñ Tuubaa
Dangaa fekk aw góor ak jigéen bokk lenn ndënNga ber dab ya wut say téere Jaajëf Sëriñ Tuubaa
Dangaa fekk nuy roof-roppi tey doglu ay mbabalNga jox nuy tubay nuy sol, masin yaa ngi ñaw Tuubaa
Dangaa fekk nuy jéggeek a fàndeek a lekk coxNga jox nuy lay ak taalaale Jaajëf Sëriñ Tuubaa
Dangaa fekk nuy rafleek a daa tëdd ciy tagarNga wut pabiyoŋ ak matlo ak lal yu jëm Tuubaa
Dangaa fekk nuy nduumaake ay at ci néegi ñaxNga taaxal nu jox nuy seng nuy sàkketoo Tuubaa
Dangaa fekk nuy mafñook a waaxook a teel a xëyNga jox nu wataak ay fas yu dul bar ba dem Tuubaa
Dangaa tax nu bew tay ngir mbëttak mbuum a doon ndawalNga wut ay talaabeer ak diw ak gerte jox Tuubaa
Dangaa fekk am sàq ak wajan lan fi daa sanooNga seexal nu jox nuy junni ëskay Sëriñ Tuubaa
Andil nga nu yaw Seex Bàmba kéemtaan yu xel dajulTabax ngal fi jàkkay doj yu dul màbb feek Tuubaa
Andil nga nu bir yoo xam ne semmal na bër ya wéyNde tuubloo nga ay kàngam te sox tàkkuloon Tuubaa
Andil nga nu Mbaaxaan ak Njoxor Mboore Kumba JamCi lislaam te waajoon nañ ba jëm Daaru ak Tuubaa
Andil nga nu ay wërsëg yu doy yaa nu jaamulooDangaa togg sottal jox nu, muñ yaw ba dem Tuubaa
Ataayaak kafeek taalaale baawon xamuñ ko woonDaqaar ak xorom lañ daa baxal door a xëy Tuubaa
Alarba ak dibéer lañ daa demal doomi soxna yawNga jox nuy murit yuy daw di sellal ba dem Tuubaa
Adunyaa ji yaa leeral mujjam gii nde kon mu bonDugon yaw danuy nasaraanu jaajëf Sëriñ Tuubaa
Adunyaa ji yaa tax muy am iy yërmandeek i tawNde kon Yàlla fallas ruu ya daa moy Sëriñ Tuubaa
Abuubakirin Siddiixu dëggal ga yaa ko amDangaa gëm ba far semmal ña fentoon ngirum Tuubaa
Abuu Hafsinil Faaruuxu diineem ja yaa ko yorJubal ngay kurél tey jaasi bocceekuwul Tuubaa
Andil kuy yamook Usmaanu ciy kersa ak ngoramKu dul Bàmba miy fab kersa làmboo ba dem Tuubaa
Abuu Sibtiyil Muxtaari jàmbaar ga lañ la mayNde yaw rekk a fiy dem géej ba xëy délsi dem Tuubaa
La Yonnen ba ruujoon góor ña booyal ko yaa ko bayBu lislaam defoon ab tool nga jëwriñ ko waa Tuubaa
La Yonnen ba daa digleek a aayeek a kër-këreeLa Bàmbay digal mbooleem muriitam bu ñëw Tuubaa
La Yonnen ba daa nàndal Sahaabaam ya cim xalamBa ñuy daanu ag leeram la jagleel Sëriñ Tuubaa
La Yonnen ba daahul way te xam bind-til harafTe sut népp loolee tax mu wayloo Sëriñ Tuubaa
La Yonnen jagoo woon ba’ñ ko daa wahyu ay hikamLa jagleel Sëriñ Tuubaa ba muy taalifal Tuubaa
La Haddisi Yonnen daa xamal Saaba yam ba woonLa téerey Sëriñ Tuubaa xamal ñoñ Sëriñ Tuubaa
La Hassaanu daa wax ngën ji Yonnen ba ak KahabLa Seex Bàmba def cib Jësbu jébbal ko waa Tuubaa
La giirag Xuraysin daa kawee def ko seen i ndamLa giirag Mbusóobeek Mbàkke làmboo ba dem Tuubaa
Lewet, tabe, am xam-xam, te am diine, fonk ngorRagal Yàlla tey jàmbaar ju dul daw  ba dem Tuubaa
Lu waay soxla boo fay dem, mu fab loola yaw nga demWurus mbaa te ab xaalis la daa jox ku jëm Tuubaa
Lefum Yàlla mam xàllal Rijaalam ya fañ tëleeLa Seex Bàmba naalew xél, lii a tax mu raw Tuubaa
Lëmbaaje nga mbooleem péey yi Buur Yàlla door a demToroxloo nga mbooleem bër ya ëskay Sëriñ Tuubaa
Banuu Bàlla Aqmaarun, fal asyaaxu anjumunWa Ahmadum hum samsun anaarat lanaa Tuubaa
Banuu Bàlla ay weer lañ, sëriñ see di ay biddiwSëriñ Bàmba moo dib jant leeral na waa Tuubaa
Ba muy door a leeral diine tey woote ciy goxamCa « Sësin » mbiram dëppook la Yonnen waxoon: « Tuubaa.. »
Bidaa dee mu dundal Sunna, far fonk AlxuraanSaxoo tagg Yonnen muy jihaaram ja xew Tuubaa
Ba réew mépp xëy jiital ko muy feeñal ug muriitDi seexal ña ànd ak moom ñu naa cëy Sëriñ Tuubaa
Boroom Ndar yabal gaayam ya ñuy génne kuy muritNdegam taal bu Yàllay taal la koy fay du am Tuubaa
Ba seexal fi làmpab yoon wi taalal ko Gétt-ndarSëriñ Ibra Saar ak Seex Mabaabook i waa Tuubaa
Ba seexal magam jañ naa Sëriñ Aadamaak kemamMu seexal rakkam muy war karoosam di dem Tuubaa
Ba Seex Aas Madun Mbër far ko jox sirru bam yoroonTe nos ruu ga wommat jox ko ngir xam Sëriñ Tuubaa
Palag Yàlla gam daa fal ca Gànnaar mu far ko yorDi njiital sowak ñoñ penku leeram ga dar Tuubaa
Boroomam da koo jiital, mu jóg aw dëggub NabiiSarihatu lay booleek Haqiiqatu jox Tuubaa
Mbusoobee la meññeek Mbàkke yaa sell ay cosaanSëriif lañ ca baawon yaw dangay yaaramub Tuubaa
Bu fekkoon dangaa xeetook wurus kon de ngay ngalamAmóo rax bu lay ñaawal seleŋlul Sëriñ Tuubaa
Karaamaak i xar-baaxak wilaayaak i bóoti xolKu leen mas a am salboo ku dul yaw Sëriñ Tuubaa
Ku dul yaw da daa salbook a dàkkook a rékki ngëmDi alkeek a yàqanteek a fàddeek a ray Tuubaa
Nga yor yii te làmboo « Rahmatul Laahi » yaa lewetLi ngay muñ te man koo faj amóo kem Sëriñ Tuubaa
Ku lay sóoru daf laa réere boo geesu woon mu deeDamul wub nga soodaaneek bayaadiina ak Tuubaa
Guwarnëer yi ak suldaar sa xam nañ la « Bëfalin »Komãdaŋ yi ak kàngam yi xam nañ la bis Tuubaa
Kajoor ak Bawal, Siin, Saalumak Fuuta ak JolofCi say may lañuy baawaane yaay géej gi wër Tuubaa
Ku koy tëkkaleek ub Xawsu moo réere ay biralNde moo tëbb Xawsook Xutbu seen leer ya xew Tuubaa
Ku daa woote tey kuy-kuylu taalam ba fay taySa taal ba a ngi dollee jolli faytil ba dem Tuubaa
Ngirum tarbiya a ngii xew sowub jant yaa ko defPajug aajo yaa tax nit ku ñuul mos ko fii Tuubaa
Ku ciy bañ a àndak Bàmba xam naa da koo xamulGumbooy gisti leerug jant yéem naa Sëriñ Tuubaa.
Kamaalag Rasuulul Laahi mooy mat gu dootu sewMatug Sëyyidul kawnayni lañ may Sëriñ Tuubaa
Giñoon naa ne yaay wuutaatu Njool-Màkka cig defarKu koy sikk-sàkka a réere jagleg Sëriñ Tuubaa
Yërëm ndaw, teral aw mag, meloy Bàmba yaa ngi niiDi faj soxla tey seexal muriitam ya ñëw Tuubaa
Yarook yare lay wootee ba yar ñépp tey teralTabeek topp Yàllaak diine mooy yoonu waa Tuubaa
Ya muy jox ña daa muslook a xaaraanak ay tawatGiléemak sëfam lay jox ku daa laaji jëm Tuubaa
Yabul Yàlla bay waxtaane dunyaak a dox di kafDu jëw nit, du jëwloo nit ngoram ga a rafet Tuubaa
Ya muy wax da daa waareek a bégleek a digle yiwWoyof, yaatu am yërmaande xol bay xamal Tuubaa
Ya muy def da daa jullee ci jàkkaak i jàng dogDi wirdook a wéetal Yàlla tey taalifal Tuubaa
Yéwén bay safub yaaram Hariim yaa ko gën ci mayLewet bay safub Yonnen Jabeel yaa ko roy Tuubaa
Yafal na ña loofoon, fal ña faaleefuloon fi nunXamal na Boroomam gaa ya réeroon ba dem Tuubaa
Yu bon yañ xaraamal mas’t a xëy xand fig wetamDefar nay cëram làmboo ngor ak jëf ba dem Tuubaa
Yërëm naa ku réerook Bàmba bis pénc YAWMA YANSURUL MAR-U lam daa jëf, ku koy ramm jox Tuubaa
Yi may wax du ab xam-xam, rafaatal nga may WolofKu doon way ba ngay way tay, na dégloo ma way Tuubaa
Yu sallii bi tasliimin halaa Sëyyidil waraaBi Aalin wa Ashaabin Boroomab Sëriñ Tuubaa
Yal na ko Yàlla gërëm te jariñ nu ci moom ak ci ñoom AamiinSubhaana Rabbika Rabbil hissati hammaa yasifuun wa salaamun halal mursaliin walhamdu lillaahi Rabbil haalamiina.
Aji-bind ji: Al-Faaruq Omar Siise