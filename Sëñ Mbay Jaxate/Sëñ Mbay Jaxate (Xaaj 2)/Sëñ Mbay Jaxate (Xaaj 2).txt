DOLLI NU
Dolli nu doo jeexle daraMoo tax ma laajati daraNde duma laajati daraKon mukk ngir am naa la bir
Yaw waande ag dex nga te dexDu dëy du jeexle mukk ndoxMoo tax ma naa dolli ma ndoxTe dolli mag wér aku tur
Ren jile may nu ab nawetBu gën a jub bépp nawetTe ëpp mbég bépp nawetJàmm ak dugub na ne xasar
Aréen akuw sëb ne xasarMurit yu nangu ne xasarMébét mu nekk ne xasarNuy sant nag cant gu tar
Te may nu naataange ju saxJu ànd akug cant gu saxBunu tawat jegeeti saxTay ak ëllëg ci menn mbir
MBOOLOO MI
Mbooloo mi, mbooloo mi nun ñii ñépp yal na nu amTawféex ak ug jagle fàww ak mbir mu jub mu yéwen
Te Yal na nuy ëpp tool ak tóokër ak ku nu bañDooleek a not saa su ne tey fekke fàww déwén
La sedd xol yépp biir ak biti Yàlla na nuyWutseek a sopp ak a jëkkanteek a dëkk fi nun
La dee fi bañ yépp biir ak bitti Yàlla nu nuyMuslook a moy fàww akay teggeek a daw sunu mban
Saayir si Yal na rafetBaatin bi Yal na ko gënNu gën fi gënle fi biir ak bitti man ñi fi man
Nit ñépp Yal na ñu nuyNaw saa yu nekk ak a ñeeNuy yokk fàww i galañTe yokk ñéppiy galan
Jaaraama Yal na sax ak jaajëf te Yal nanu saxKu nuy saxal jaajëf akJaaraama guddalu fan
Wérug yaram yal na saxDàkk ak lu koy tax a saxMbër Yal na jéggalYëram sigree nu boole nu tin
Ku nekk Yal na di gënBay yokk fàww di gënWay yokk fàww a wéyNuy baax akay sori bon
Wuy Yal nanuy mujji ñépp ak seeni yëf bu rafetTe mujj ñépp gannaaw ag cant cant a fi yam
Àddina Yal nanu tonnee tonni wépp niwamJébbal nu fàww yiw ak yépp nenam yu mu nen
Ka dàq a nal dàq abës bëskat yi Yàlla naNelawkoo gis bësal koSegal jéggal ko lépp yéwén
JÉBBAL NU YAW…
Jébbal nu yaw sunu BoroomWoroomi koom ak seen i koomNemmal nu it yamb woomJox nu xëbam yépp nu moom
Nemmal nu nun yamb wu lëmMa mu ne fees akug lemamTe naanagul lëf cig lemamXëpp nu lem gépp nu moom
Nemmal nu sax lu gën a woomYamb wu nekk gën a woomFopp Morel te gën a woomKompañi fopp ak ña ko tiim
Def ma ku ñuy naw ak a ñeeKu kenn dul gis kumu ñeeTe kenn du dégg it kumu ñeeMukk ci ñiy jàpp ak a tiim
Bënnal nu it teeni ngëramYu xëy ne dell ak i ngëramFàww it ne dell aki dëramYu lew yu ñuy musal ci juum
Joowal saxar ak i wagoomTeral fi nun yebbee ci ñoomYéere yu ñàkkati morooomJébbal nu yaw amóo moroom
Joowal saxaar ak ndam gu woomGu lonku junni bi wagoomTeeral fi nun yebbil nu koomSu bari jox nu Yaa Kariim
Géejug njariñ nga yaw gu wérDef nu pakeb ngëram gu wérBoo musal ak gaa ya ca warJépp ci diig ak ci rajiim
Musal nu fàww ci ñi bonTegal sa tànk yi ci bonBunu bon ak bon guñu bonBóofal fi nun bóofal fi ñoom
Yal na nu for ci yaw lu wérLu gën a wér lépp lu wérTe gën lu kenn mas a forCi darajay ngën gi xadiim
Yal na nu for ci yaw dogubDugub gu réy loolee dogubGerte gu réy lool ak u sëbTe mucc cim dog ak u fóom
Yal nanu for cér bu rafetCi yaw ak ag mujj gu rafetTe dund dund gu rafetWér gudd fan jub jub i doom
Yal na nga fab lu gën i doomFàpp te fab lu gën i koomJox nook i doom ak koomi koomNangul nu yaw sunu Boroom
Yaw ki nu bind ciy nelawBa manuñoo ñàkk a nelawFaf nu musal ci bunul nelawAk bunu yewwoo ciy nelaw
Musal nu may nu wépp yiwKu gëmm bët musal ko yawKu yewwu may ko jàmm yawJamono teeyal ko xelaw
Nun ñépp teeyal nu xelawTeeyal sunuy barab xelawNun sant akay naat ak a lawTe jàmm rekk di gelaw
Nun ñépp may nu toolu mbégYu nangu lool ak këri mbégTay ak ëllëg yu wér te jagAk sa ngëram lu ñépp naw
Nun ñépp def nu xejji BuurTe def nu wëkk-néegi BuurTe def nu it làmmeñu BuurTe xol ba faf nu jëme kaw
Nun ñépp def nu géeji leerTe def ci nun pake yu leerÑii yab akay déqeek a leerCi sunu biir ak a taxaw
Nun ñépp def nu ñoo wuyuÑu penku ak soowu wuyuTe def nu it ñu la wuyuÑu seen i fan guddak u yiw
Nun ñépp def nu ñoo xoromÑu bari pepp ak xoromTe bari ndox bari ngëramSaf sàpp raw mboolem ña raw
Nun ñépp def nu ñoo maneelTe def nu it ñi la fi neelTe def nu fàww ñoo fi neelLabal nu nun ñépp ci yaw
Nun ñépp def nu ñoo musalNun ñépp def nu ñoo mosalNun ñépp def nu ñoo bégalÑuy mbég di dar fàww ak a ëw
Nun ñépp walloo nu njariñLu rëy lu suqali njariñCi sag tëy ak barkeb sëriñTuubaa ki aw fa mat a aw
Naatal nu nun ñépp bu wóorFegal nu bekkoor it bu wóorSaxal nu cig topp gu wóorGoo nangu yaw ki dul nelaw
Sëriñ bi gaa yaa ngi rëbiJigéen a kay dox di rëbiAg jur ak ay wutug xabiMan Mbàkke maa ngi lay rëbi
Xam naa ne yaa di ngën gi rabTe ku la jam jam wépp rabKu la moy it moy wépp rabYal na nu jam sa pàddu bi
Yal nanu fab sun dëggu biTeg ko ci kaw sa dëggu biYaw ki foboon sa dëggu biTeg ko ci kaw dëggub Nabi
Na nga nu may ndimbal lu rëyTe may nu it tawféex gu rëyGatandu nook i may yu rëyYaa gën a am gën a tabe
Na sunu itte yi kaweSunuy maqaama it kaweNuy kawe bay gën a kaweKu ne ci biir ak biti bi
Na nga nu farle ba nu ubTay ak ëllëg làmb ju jibTe def nu mbër mu yaru jubMu dul bajantu du tëbe
Te dëgg def nu ab muriitMu wecci junni bii muriitYoo xam ne bii seenug muriitSaf na la saf Yonente bi
Teg nu ci kaw sunuy moroomFa Yàlla kay sunu BoroomAk fa kanam sunuy moroomNuy gaa yu gën yu dul tëbe
Bëccëg gu jot jëme nu kawGuddi gu jot jëme nu kawWaxtu wu jot jëme nu kawJàpp nu ak sa loxo bi
Foo tollu dee nu jëme kawÀnd ak mbég ak jàmm aku yiwNuy sant akay jëm kawli kawYóbboo nu nii yaw sang bi
Te rikk saa béppub jataayNa gën ci nit béppub jataayFegal ci saa béppub jataaySaytaane ak moy ak sobe
Fegal nu lor ak sababamTe may nu yiw ak sababamAk sa ngëram ak sababamWuyu nu yaw la nuy rëbbi
ÀDDINA
Àddina yal na ci sun xol sedd bis ne xolumMuusaa ba sedde ca bis boobee bañam ya labee
Dex gaa ne ciix i bañam ray wacc kooku nitamÑu mucc raw muslu daqug lem te daqle bee
Ab sang yal nay tabeek ay tàbbi waxtu wu jotBa ñépp naa masunoo xam sax ne nii la tabee
Idiriisa Iisaa Xudar Iliyaasa Yal na ñu nuyMay nun ci ñoom ug texeek ug raw bu gaynde tëbee
Te Yal na dox sunu digg ak gaynde saa yu tëbeeMu teggi nook u ayam wéy mooy sunus mbarabee
Kay ubbi yal na nu ubbil wunti aljana nunAfal te jàppal nu mboolem wunti naari ubee
Nawet bu ñëw yal na nuy teeweg ñëwam bu rafetTey ëpp nit ñépp gertee kuw sëb ak dugubee
Lu man di am Yal na ndam am jàmm am tono amMuccak njariñ amNgëram sax ñépp way te jubee
Jëf Yal na sax tek juboo sax dàkk dàkk aku yiwTeraanga sax ku neJag yóot us ndamam ba ŋëbee
Bon Yal na wéy yàqu wéy lor wéy ba dootuñu ñëwTay ak ëllëg ñépp faf nuy ñeek a jóg di dabee
Waa penku waa sowu ak waa fépp yal na ñu nuyDoylook a sopp ak raaseek ay wuteek a rëbee
Nun ñépp yal na sunuy bañ lab ci dex ñu bañNu mucc muccle jël mbooleem jurug ña labee
YAL NANU FAR…
Yal na nu far tawat gu amTe feg tawat gu nar amMu teggi wéy lumu ci amLépp lu sedd sunu xol
Yal nanu am céeboob njariñMu ñàkk lor bari njariñCi darajay ki am njariñBa tax xelum ñi bon a dal
Yal nanu jox ku ne mbégamBa noppi nag dolli ko gëmBu yéemu lool ak ñi ko gëmLu dal xelam ma di ko dal
Ndam Yal na nuy biiw ak a dalLa sedd xol Yal na nu dalCi bopp dal gu sedd xolBa ñenn joy bay bëgg a raw
Yal na nu yoorekat bi yoorCaabiy ngëram ya gën a foorCaabiy ngëram ya foor a foorBa gën i tax ak i alal
Ka tabe am yal na ne ciixWépp yiwam ne nu ko fooxNu waaru sant ne ko ciixMu yokk nuy néeg ak i lal
Ka jafe laa dagaana amLa jafe laa dagaana amFa jafe laa dagaana amYal na nu fab yii yatt jël
Yii yatt daal a jar a jëlKu ci ne yal na nu ko jëlMu faf nu jël nu faf ko jëlMu def nu njël nu def ko njël
Yal na njariñ yi walagaanKu nekk am la mu dagaanLépp ak lu gën la mu dagaanSeddum xolam yee ko ca njël
Yal na nu yeesal sunu ngëmPeq te dolli sunu gëmFàww te naatal sunu gëmYaatal nu boole nu xajal
Yal nay ngëram taw ba waleYal nay dëram taw ba waleNdam xetti fépp wowaleFoo toll ñuy foog ak a ñal
Yal na nu man jaamu gu tëAk wépp yiw wu am ko tëRaw jépp lor ju raw ko tëJot ci lu sedd sunu xol
Ma sant saa sëriñ bileTe sant saa murit yileAmuma lut sëriñ bileAk saa murit yile ma wër
Samab sëriñ defar na maSamay murit dimbali maMan sant ñépp war na maKu ne defal na ma lu wér
Yàlla fayal samab sëriñAg yiw te dolli ko njariñTe may samay murit njariñAk lépp luy tax ñu sawar
Sunub sëriñ Yàlla na bégSunuy murit Yal nañu bégFàww te jag tay ak ëllëgTe bañ a yoqi bañ a wor
Mboleem ñu nuy may suturaYal nanu taqoo suturaFàww te teggi sawaraAk gàcca ak sépp saxar
Samay murit wàcc nañuNgir ken du wax siisu nañuTe kenn du wax gàntu nañuYal nanu am barkeek u tur
Fab nanu kër gépp defarYal nanu boole seen i birDefar ba dootu yàqu farÑu gudd fan wér sori lor
Noor ak nawet duñu taxawCi sama mbir la ñuy taxawYal na Sëriñ Tuubaa taxawCi seen i mbir taxaw gu bir
Yal na sëriñ Tuubaa taxawCi seen i mbir nag te taxawTe sunu mbir géppug taxawTe dolli nooti sox bu ñor
Soxam bi yal na daa di jibBuy jib sunuy pexe di jubTe lëf du jib bii sox a jubSaasu jibee jubal i mbir
Yal na ne téf soxub ngëramGu tax ma bég sant gëramMoom it mu bég sant gëramMbég ne wesar ñépp di for
Yal nanu may waamey njariñYu nuy musal ak a jariñTey dàkku lépp lunu bañDi naatali xol ak i cër
At mile wéy yal na wéy akSunuy tawat tay ak ëllëgAt miy ñëw it yal na ñëw akSunuy bég ak sunuy ngëram
Sëriñ bi at mile teruNa ci sunuy ngëram teruSunuy mbég it na ci teruKu ne seral ci ab xolam
KU NE DALAL
Ku ne dalal ci am xelamTe faj ci it jépp loramTe far jubal ci ay biramYépp te yokk aw fanam
Fabal ndoxum jàmm aku yiwSotti ko ngir Yàlla ci kawAy wi te wallu nook i yiwTe jox ku nekk mébatam
Na jàmm dikk ju bariXéewal yi dikk te bariCant yi dikk te bariTe bañatee tuxook i ndam
Li dale fii ba àjjanaFar nu ko soppil àjjanaNu nekk nag ca aljanaDi wéy ba tàbbi jee nu jëm
Fegal nu laaj aku layooAk luy waral laajuk layooDolli nu wëlliis di layooTay ak ëllëg te may nu ndam
May nu wér ak wér ci ndigalAk dund akug topp ndigalLu dul i mbég bumu nu dalDàkkul nu Ibliis ak ñoñam
Luy tax nu bég ci sunu xolBay sant rekkk na nu dalTe lu ko moy bumu nu dalDàkkul nu hay fàww ak ndawam
Dàkkul nu ràgg ak i metiitJëkk jógug ràgg ak metiitMusal nu it ci mépp tiitTay ak ëllëg jëggug ñëwam
Luy wàññi gëm na teggi wéyLuy rékki gëm na teggi wéyLuy yàq xel na teggi wéyDàkkul nu yii jëkkug ñëwam
Musal nu nun jëkk ug loruMay nub yar it jëkk ug beruDefar nu jëkk ug asaruNgir Yàlla daal ak Yonenam
Na ay wi daal di fay kamajBa mel ne xel dóotu ko dajTe boo yaboo mu fay kamajBa mel ne sax masul a am
Ay yàgg naa tàkk nga fayAy wa ca Daaru yaa ko fayAy wa ca Koongo yaa ko fayAy yi nga fay Yàllaa ko xam
Fu ay masee tàkk nga fayYàlla mi tax ngay dox di fayYal na la fay ag pay gu réyGu kenn dul wékkum xelam
Bu dul kon ak yaw nu loruBu dul kon ak yaw nu woruYaw ki nu tee loru woruWar na nu laa sant ndaxam
Boo fi newul woon naka mbirBoo fi newul woon jépp lorDal nu te kon lëf du ko jarDàkkul nga nuy lor may nu gëm
Ag cant yaa ko mat a joxÀddiya yaa ko mat a joxKu wax lu dul li ma la waxDay waa ju sànku ju gëlam
Yaa mat a jox mbir ak alalJox naa la saa lépp fabalTe def ma lar bunu musalBu gudd fan wérug yaram
Na nga ma def sab lar bu jeeTàkk ci yaw ni nga jeeCi Mustafaa ak ni nga jeeCi Yàlla mii ba am ngëram
Aji-bind ji: Soxna Nogay CuunAji-topp ji: Seex Lóo