WAAWAAW
Sëriñ bee di góorMoo di waayi BuurYàlla moo di BuurWaawaaw
Wax ju baax a baaxJëf ju baax a baaxWaayi Buur a baaxWaawaaw
Bàmba daal a baaxJëfam daal a baaxWaayam daal a baaxWaawaaw
Moo fi def lu baaxMoo fi am lu baaxMoo fi am ku baaxWaawaaw
Nitam ñee ka leerNgéram mee ka leerKu koy moy di réerWaawaaw
Turam wee ka siiw ngoram gee ka siiwKu koy topp siiwWaawaaw
Ku koy noonu sooyKu koy ŋàññ jooyKu koy gedd yooyWaawaaw
Moo di kenn moomAmul dend moomRaw na ñépp moomWaawaaw
Du xas kenn moomDafay tagge moomMbaa mu noppi moomWaawaaw
Du teg nit fi suufBu lay gis fi suufNga jóg fàww suufWaawaaw
Moo di ngën ji seexDef na seex i seexYu am seex i seexWaawaaw
Fabal lépp jaayJënde Yàlla waayKon nga baaxe waayWaawaaw
Xamal Yàlla teelTe far jëm ca teelKon nga raw ca teelWaawaaw
Sëriñ bee nu yéemJëfam jee nu yéemmbiram jee nu yéemWaawaaw
Moo ne mes ci géejBa nee faa ko ngéejMu xëy génn géejWaawaaw
Ba muy tàbbi géejAsal booba géejLa guy tàbbi géejWaawaaw
Képp ku dul géejBu tàbbee ci géejDes ca googa géejWaawaaw
Mbàkke yaadi géejGu xëy génn géejBa xëy tàbbi géejWaawaaw
Doy nga ñépp kaarSut nga ñépp kaarMat ub sang kaarWaawaaw
Jël nga ndam li géejFar ndam jiitu géejGënnle ñépp géejWaawaaw
Fulal gëm yi loolYokk fan yi loolMan nga yépp loolWaawaaw
May nu Barke loolAk ug mucc loolAm nga yépp loolWaawaaw
Noo ngi nii di ñaanMay nu lii nu ñaanKu xam far la ñaanWaawaaw
Yaa fi am lu baaxTe am gépp baaxTe far gën ku baaxWaawaaw
Feg nga mépp tiitBa ken dootu tiitMat nga ñépp njiitWaawaaw
Yaa nu wan lu wóorYaa nu may lu wóorYaa nu gën bu wóorWaawaaw
Noo ngi nii ne tiisTe tàggook u tiisJeñ nga bépp tiisWaawaaw
Sant jot na loolSant war na loolMay gi rëy na loolWaawaaw
Far nga wépp toorDàq wépp toorDefar gépp giirWaawaaw
Yàlla moodi BuurYaa di gën nji góorNot nga gépp góorWaawaaw
Ku nekkul di Buur na def waayi BuurMbaa mu miin i dóorWaawaaw
Jébbalul bu baax jébbaloo ka baaxKu kay def di baaxWaawaaw
Jébbalul bu wóor te def nag lu wóorKon nga am lu wóorWaawaaw
Faral dugg gaal ku duggul ci gaalÑee ku dugg gaalWaawaaw
Liggéeyal bu baax ku sonnul du baaxKu am yitte baaxWaawaaw
Dangay wut lu baax te kuy wut lu baaxDa koy wut bu baaxWaawaaw
LU YÀGG YÀGG
Lu yàgg yàgg lu baaxay am lu sedd xolayAm dëgg dëgg ak lu gën loo gis gënal nu lu ne
Yàllaa rafet jëfam ak léppam rafet mu yéwénRafet jëf ak njort a war waayam te gën ca lu ne
Ñaawul bonul tilimul aayul nayul tëjuwulTuubal sa moy gi sa moy gee tee nga jot ca lu ne
Jortal ci moom ak lamiy def lépp jàmm aku yiwBakkan bi nag dee ko tuumaal ag loram ci lu ne
Bakkan dafay digle aw ay tey teree defu yiwYàllay terew ay di diglew yiw ci lépp lu ne
Mbooleem lu koy saf ci waayam lépp yal na ko fabTàbbal ci nun fàww biir ak bitti maynu lu ne
Cantam ga yal na ko fab jébal nu ak ngëramamLu dul tuxooti ci xarbaaxam yi ëpp lu ne
Dexug ngëneelam gu dul fer mukk yal na ko fabSaxal fi nun dàkk nuy yokkook a yokk lu ne
La sedd xol lépp biir ak bitti yal na ko fabJébbal nu jébbal gu seddub xol nu làq lu ne
Waamew teraanga wu lóoral fépp yal na ñëw akLu sedd xol luy waral xel yépp dal ci lu ne
Mucc ak mbeg ak suturaak ag cant yal na ñu ñëwÀnd ak lu ñépp ne ngeej ak ndam lu ëpp lu ne
Ku nee ngi taatan akay yaakaar i waame yu ñorNe xépp fees ak lu gën loo gis gënal nu lu ne
SËRIÑ BI YAA BAAX
Seriñ bi yaa baaxYaa yéemu yaa jeexCi Yàlla yaa neexNeexal nu Mbàkke
Yaa sell sellalYaa màgg màggalYaa jiitu jiitalJiital nu Mbàkke
Yaa ame tawfeexYaa maye tawfeexSarax nu tawfeexGu yéemu Mbàkke
Màgg nga màggalTaaru nga taaralYegg nga yeggalYeggal nu Mbàkke
Ub nga ubal ngaRaw nga rawal ngaDoy nga doyal ngaDoyal nu Mbàkke
Gën nga gënal ngaSet nga setal ngaWay nga wayal ngaWayal nu Mbàkke
Wér nga wéral ngaFés nga fésal ngaJub nga jubal ngaJubal nu Mbàkke
Fay nga fayal ngaFaj nga fajal ngaJam nga jamal ngaJamal nu Mbàkke
ÀJJANA JAA NGII:
Àjjana jaa ngiiFu sedd faa ngiiFu yéemu faa ngiiFu sell faa ngii
Jongama yaa ngiiÑu tedd ñaa ngiiÑu yéemu ñaa ngiiÑu sell ñaa ngii
Tedd nga jaa ngiiTeraanga jaa ngiiSutura saa ngiite jàmm jaa ngii
Yonent yaa ngiiMalaaka yaa ngiiSahaaba yaa ngiiWàlliyu yaa ngii
Yu xumbu yaa ngaaYu takku yaa ngiiYu soppu yaa ngiiYu tand yaa ngii
Ak lal yu yaatuAk kër yu yaatuAk ker yu yaatuLu màgg laa ngii
Ak ñam wu dul jeexAk ndox mu dul jeexAk mbeg mu dul jeexLu sotti laa ngii
Loo bëgg a gis gisLoo bëgg a mos mosDoo ñàkk tus tusSa cant gaa ngii
Sa soxna soo gisDoo gis lumuy desDoo ca gisug dasDay ree ne maa ngii
Ta ree ja day leerJëmm ja yit leerNga beg sa xol leerLu dàq laa ngii
Kër ya wurus laLal ya wurus laLu fa ne mbeg laTedd nga jaa ngii
Way ya ñu fay waySuuxal na yii wayTe dàq yii wayJaloore jaa ngii
Ndaje mu dul tasFoofa la am mbasFi le amul tusCam àll baa ngii
Garab ya day naatSeen i xob it naatÑa koy gis it naatNaataa nge jaa ngii
Cëgg ya day yoorMeññat ma yit yoorCëy Yàlla gii nguurGaayi daraa ngii
Ker yaa nga jokkooGarab ya rabbooWay kat ya dengooNaa dëkk baa ngii
Ken du tuxootiKen du lorootiken du xulóotingir soppe yaa ngii
Dee wey na fàwwLor wey na fàwwBor wey na fàwwYërmaande jaa ngii
Pal gaa ngi nii nagMbeg maa ngi nii nagYëf yaa ngi nii nagLu safe laa ngii
Yaram ya day neexXol ya dañiy neexFàww li lee neexKaraama yaa ngii
Loo mana am yawTe amula lii yawAmula lëf yawSa tono jaa ngii
Yàl nanu am liiLéppak la gën liiTe am ka def liiNag dayo baa ngii
Lii ñor na xommKu ci ne yemmWar ci ne yommNgir Yàlla jaa ngii
Ka mbind lii a rëyKay maye lii a rëyLi miy mayee rëyLu gën wataa ngii
Xol bu ne guyyiTe talli ñàyyiJàmm ne beyyiJaaraama jaa ngii
Ne dàkk cik palTaqooki dimbalCàyyak dalug xelDaraja jaa ngii
Mag du ne foofaNdaway ne foofaTe fee te woo faMbeg solo saa ngii
Bala nga faa demDef ndaw lu am ndamLu ñàkk lëndamSoppi ku gaa ngii
Yaram wa day xeesPecc nga far feesDell woyof yeesLu jafe laa ngii
Sangu ba set nagWecc rafet jagSol yu rafet nagSoppante baa ngii
Ñu ubbi say kërWan la sa waa kërÑu tëb la far forTe naa la yaa ngii
Ndax noo la nammAm yaa nu nammKu man a nammKisante baa ngii
Jàppante baa ngiiDuggante baa ngiiSoppante baa ngiiÀjjana jaa ngii
ÀTTE BA DAW NA
Àtte ba daw naNdogal ga daw naMuslu ko wey naMoytu ko wey na
Gàntu ko wey naNangu ko jot naGëram ko jot naTa mer ko wey na
Ku mere YàllaReere na YàllaTe reere YàllaMàgg na rëy na
Kenn du def lëfYàllaa di def lëfKuy mer lamiy defNdofam ga rëy na
Lu kenn dul fajMer ko lu muy fajXul ko lu muy fajDëgal ko dog na
Gërëm ko yaw miiNangu ko yaw miiTe ree ko yaw miiYaaram ya ree na
Yaaram dafay reeLu dikk muy reeLu déll-lu muy reeNgoram ga wer na
Yàllaa nu sàkkoonYàllaa nu bindoonTe ku la bindoonTóppu ko war na
Ku reere YàllaDu tópp YàllaKuy tópp YàlaXamal ne xam na
Ku sàkk i jaamamTe bind i jaamamTe moom i jaamamXam ko rafet na
Yàl nanu gëm nunYàl nanu am nunYàl nanu def nunLa nee fi jub na
La Yàlla àtteYàlla na àtteNu sant àtteBoobale mat na
Aji-bind ji: Lamin DemAji-topp ji: Seex Lóo