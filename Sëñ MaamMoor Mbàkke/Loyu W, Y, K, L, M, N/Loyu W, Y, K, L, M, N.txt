LOYU W :
Saytaane day wëtt ci xol wudd la amWattu ko bul ko wacc muy war di ku lëm
Dafay woreek a weddilooy werentelooDi wàjji ngëm di wonni pas-pas du welu
Wor ko te wodd xol bi ngëm waaru bu wérSotti ci waamew tudd Yàlla xol bi wér
Weeral sa wañsu diine def say warugarBu ngëm gi woos ni woddbeer wu gar ya wër
Werante wottee ko lu war, lu wóor itamNa wuutu wor te worma wecci wane tam
Nga wéex sa xol wekki ca luy wollamikuTe bàyyi weeje it welal tayle ba ko
Te wulli nag wëllu kañaan ak weli rëyWetañ yu jëw weñ ko te wetti far ko ray
Te wacc weerante te wéer fa wóllareWareef ak ug wegeel te wicc njàqare
Te wërsëgoo wiiri wakiirlu wis ca wayTe xol bi weex nga wattu waŋŋi wuute wéy
Te waggar it sa bopp tey waaru bu wérTe bul di wëndëŋ wa wogul wàqi te war
Di waaj di wàlli weddi bakkan ak loramTe weer ko bul weng ci moom ak ci wujjam
Di waslu àq woor ci caaxaan ak i narWékku ci Yàlla def ko waay jëf la la war
Te fonk waxtu xam ne daa wund lu rëyTe bul di wuññi awra bul di wóoyu ay
Na ngay woyof te bul di wex ci kenn itamKu dul ku bon te fonk worma tey xalam
LOYU Y :
Yaraanga a ngi may yeerook a yedd ak a yong farYërëmleen ma saag yées yas na yoqat a ngii di yër
Ba yambar ya far nañ tiim ma man may yalaŋ mu yësBa yuqóolu naa far yollungar nañ ma far ma ber
Te yiiruñ ma may yoppoorlu yërmaande far na jeexMa nàmp yanaatub njàqareek yéjji xol bi mar
Te yombul samay mbir yemb yenkeewlu naa itamCi yëmmug yaras maa yay di yuuxook samaw naqar
Te saa meññatum yaakaar mi yuntul ma yéene yiwKu nekk te teewul may yëgg uw naqar ak lu tar
Ba saa kawarug mettiit wa yiif na ba yéeg i yéen ba rongooñ di yol saaw fit ne yacc ni laaxu gar
Ma yeewat ci yittey gaa yu yéeme mu të a yéwenMa yuugan ko yootug yokk fàww ci ngën ji yar
Te daw yaafus ak yonj ak di yeex ak di yox-yoxiTe def yoww aw ciw yoon ba def yunn cig cigar
Ma mucc ci yeer muy yabbalum xel di yaag xalamTe muy yaradal am xel ku yewwu du sóoru mbër.
La yellay ñu yippil may yéréy yeete tey ya gënMa far yalfandoo ag muñ ci saa yan bi yuur te dër
Ba yéjj jalag saay bir yaraax yiiraley wetamÑu yeddan ma baa yaax, yànjaxaan ma soreek i lor
Ma mucc ci yaafug yitte far yam ci ngën ji yiwne yomm yoxoos jàmm ak njariñ ni yulub ci kër
Te yaakaar du tas saay yitte yemb ma yokk itamYarook yewwu, luy yàq ak lu am lor soreek i nar
LOYU K
Defal ganug ngënéel te bul di gangalamŊàbb gogub giide di gindi képp ku gëm
Te sax ci gàgganti gox ak gàddi ngëmmeente aw ca ngér ma bul ragal giili gëléen
Te ŋoor ci ngor te buñ la ger te bul ca goowte xàmmi giiri gor yi bul génn sa kéew
Fexeel a gën, ngëneel ya gaw la nib gëwéelNga gétti, góor Yàlla gu nekk yor sa kiil
Te goor ci way-gànjari jëf yi bul di géeysa taali jàngu bum di giim mukk ak a géey
Te jàpp gunti yar ba gànnayu te ŋëbNgérti ngëram genge ci kaw xàll wu jub
Te moytu ñall, ngir ngis ak ngiroo nga caMoytu giraawaali te loo nekk të ca
Te ŋeeg sa wanti kóttiteefi gàcca tamTe ŋoy ca mbicci kaw ga gàddu gaali ngëm
Gindiku, say góomi ayib ŋàññ ko nagGëlal ko, taal ko ngànj, gas ko suuli nag
Te ŋoy, sa kaaraange gegal ko kaasi mbégSugglikook gar ya ca gotti gol ba nag
Nga dib gawar bu gaynde dul gaar ak a karku fit wa dul ŋiis ak a ŋott, nay dëgër
Te bul di gooy ni ŋóot, ku gàlli nang ko gaTe gaaw te jàmbaare ba mel ni gaynde ga
Te bul di bañ kumpa, te bul kañook a kaalJur gu boyug gotti te gur-gur ko ca teel
Te moytu kàmbi kekk yuy golliku yate guuf sa gàkki xol yi suul ca kekk ya
Gëndale say ngërëm yu kersa gunge nagTe guuf sa goog gi, ŋacc kumpa sànni nag
Sa kem yi gaw leen ak i may te bul kañuTe bul di kooj sa jikko ngëx loxook jañu
Ngaaxi tukkal deesu ko perngal mbòccoorNangay worook képp ku doon ab kàccoor
Te ngàcca-ngaalaama ya buñ la këf ba taxNga far ca gàllankooru kaf ya buñ la nax
Te bul di gëllgóose jëm ci genn wetmatal ci lépp bul di gaaruwaale it.
LOYU L
Maa lànk dóotuma lépp bay lonk fay di ma tëLott ay waral leb di tee fay lëj-lëj ay lëm i bir
Laggal te liiru ba jot sam lef te moytu lixóorTey moytu am lëgg bul léej ëpp lor la ci lar
Sa lépp nay leer moyul luubook lu lënt te dawLàggil ci sàkku lu lew daw laaxo ya ak waxi nar
Bul lump ciy jëf, jëfal luy léemtu bul laf itamTe seeruwóo lolli bob law na ak i mbég lare wér
Bul laŋ ci sab lal bu suuf lóoree nga làlli te wéyTe lippikuw nit ba làqqiy leewi leew ak i tar
Ŋaawal sa legg mi bul lëñbët lu dul sa ayibBul lunk jëm suuf jëmal kaw leemtu naa la nga xér
Sa yitte nay law te bul lump it lu dul li nga manNga luf ci dénd bi bu liis mukk itam na nga dér
Laabal sa xol bi te làng ak gaa yu xam ya te wayBul làmbtuy jëf lateel ug xam te teg ko ci ngér
Bariy lijjanti te bul lott it ci lenn faralMan lépp làggi ci jëf tey lab ci def warugar
Laggal te bul laŋ ci ag moy bul ca lëng jëm itBul luññtuy awra bul loofal sa xel bu ko lor
LOYU M
Maandul te man yaw ci sag maas bul di mànki mukk itBul def sa màndiŋi moy ab miinuwaay tubayul
Xeebal masëy wa te muurloo waame moo am i maySaw fit bu muy màcc jëm cig maax lu mànki nga ful
Bul mëdd may yeeti nang koy sante Yàlla bu wérTe say wax ak say jëf it nay màndaxoo matalal
Bul magg-maggal sa bakkan nang ko miinal i yarBul mer te bul metti, màbbal moy te muñ lu la dal
Metlàngo far ko mu def menteñ ne meŋŋ ne mesNga muure kog dëgg gàttal say mébét di jagal
Tey muñ mettiit moom la Yàllay méngaleek musalamBul mel ne maaka ma cig bañ tàng dund saxul
Mokkal te màggal, sa jëf bul mëkkal it matalalBul yàq nig max te bul def mëkk màmm gënul
LOYU N
Nit nag ba laa nite day niitem xelam te du narTe not ci am xel ba buñ koy nax ngirug naaxam
Te nëbb tey jëf te neexum xel di néewali waxDi noppi cig neen soriy nëx-nëx matal naalam
Di nemmikug naat te nargan bakkanam bañ a nayNërmeel itam néegi niig-niigal ngirug naayam
Fum tollu nay naabu lum nàmpal xelam bañ a nawTey natt boppam ci ag néewam akug naatam
Waxam nëtëx neex ngirug nooyam nosub bakkamDi ñoddi muy nàcc ak ay nef daw sorig naagam
Te néeg ci bakkan bi ay tànkam na nooj bumu demMu naj ko bam nàngi faaw bay nuur ci ag naanam
Nemmat ko bum nenn noflaay bum ko xam na ko notBam naagu bay neer te bum noppal ci ag naabam
Te yeew ko cig naw di dóor ciy nenkteŋ te mu nalDaŋar ja bam set mu naaxsaayal ko ciw naajam
Te nàmm xol ba ba dootul yëg naqar te du noosBa dee ga ñëw far ne nuus ruuwam ga cig naawam
Te dee du néggandikus lëf, nës-nësal aki naxDu tax mu dem, nakk-nakkal it du dog naalam
Aji-bind ji: Sëñ Maam Moor
Aji-topp ji: Seex Lóo