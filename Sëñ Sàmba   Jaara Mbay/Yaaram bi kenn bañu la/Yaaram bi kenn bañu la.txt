Alhamdu lillaahi yaw yaaram bi kenn bañu laBuur YÀLLA seede na lii yaaram bi kenn bañu la
Lii laay biral gaa ñi ndax laabiire leen te ku xamWar naa xamal ku xamul yaaram bi kenn bañu la
Yéen gaayi diine naa leen wax ki fees sama xolBàmbaay ki fees sama xol yaaram bi kenn bañu la
Kuy waare nay waaru man gis naa ki buur sama bëtBàmbaay ki buur sama bët yaaram bi kenn bañu la
Na ngeen ko dëglu te sellal xol yi kuy wut a xamLu ne ci man na ko xam yaaram bi kenn bañu la
Baril i wax ak a mbóoren ak sutante ci neenTaxul ma jóg di ko wax yaaram bi kenn bañu la
Te lii ma wax YÀLLA laa koy seedeloo ñi ci biirAy téere yuy duñu fay yaaram bi kenn bañu la
Ndax lii keroog ba ma koy jàngan te taxaw ma taxawTe xëy taxaw ma taxaw yaaram bi kenn bañu la
Seex Bàmba yaa moom yëf yi kenn du xëccoog yawYÀLLA moo la ko jox yaaram bi kenn bañu la
Seex Bàmba soppe bi yaa moom xol yi kenn du la bañDigante naar ak wolof wallaahi kenn bañu la
Seex Bàmba yaa moom xol yi kenn du xëccoog yawDigante naar ak wolof wallaahi kenn bañu la
Digante naar ak wolof wallaahi kenn bañu laDigante naar ak wolof wallaahi kenn bañu la
Xam yee la xam ñi xamul ñoo sànku donte xamuñNañu jàngate fi yaw yaaram bi kenn bañu la
Nangul ma njébal gi man ŋoy naa ci yaw abadaaLumay dagaan ngani waaw yaaram bi kenn bañu la
Ba dis di way fuma toll kañ yi di dalYaw itam foo toll may gi di dal yaaram bi kenn bañu la
Naan naa ci say kañi géej ba duus yi feggante baawMa daal di feesal i xol yaaram bi kenn bañu la
Xolub cofeel bi ci man sidit yi yënguna tayMa daal di jóg di la way yaaram bi kenn bañu la
Te tay ma jàngaleeti gaañi dañuy wut a xamSaw kañ de maa ko fi xam yaaram bi kenn bañu la
Danaa la wax leegi fukki jikko ak ñett waatYoo xam ne yaa ko fi doon yaaram bi kenn bañu la
Cosaani lii doon ko mu dib donneef ku jiitu ba tayNgëneel yi yeen a ko yor yaaram bi kenn bañu la
Yaaram bi yaay doomi yaaram te ñuy sëti yaaramTaaru taaru di tab yaaram bi kenn bañu la
Jàmbaar gu mat sëkk ak ub xam-xam ragal ki la moomAk jaamu mooy seen i mbir yaaram bi kenn bañu la
Ak ngor gu mat ak fulla ak ub xam-xam mu jub mu rafetKu agsi man ca ba raw yaaram bi kenn bañu la
Seen dëggu tiim na biddiw seen tur wa raw na bëccëgMoo tax ma joobe la tay yaaram bi kenn bañu la
Yaaram bi loo def lu dul baax ak di baaxal u nitBa réew mi xëy di la soow yaaram bi kenn bañu la
Te say jaloore yii semmal réew yi laa bëgg a ti laalLaal gu wér ba mu bir yaaram bi kenn bañu la
Yen bii nga yen ci sa bopp dëngëñ di wéy ku la gisNga mel ni yaw yenu woo yaaram bi kenn bañu la
Doo teggi, doo tege doo delloo loxoy aji laajTe fuñ la yaakaar du tas yaaram bi kenn bañu la
Jommal nga xutbu te jaaxal xawsu seex yi la xamÑoo delsi yeeslu fi yaw yaaram bi kenn bañu la
Feeñal nga xam-xam bu wér boole ak ragal sa BoroomTe fal ko wóolu bu wér yaaram bi kenn bañu la
Saxoo nga ngëm ci sa xol jébbal sa mbir ki la moomYenuy nattoom ya mu def yaaram bi kenn bañu la
Saxoo taxaw guddi dundal yoonu jàkka di woorBëccëg te moom sa bakkan yaaram bi kenn bañu la
Xare a ko mar ba mu daw xiif jog nga jiin ko mu dawÑeneen du jaaxal i gaay yaaram bi kenn bañu la
Jóg teggi ngistal ak ug rëy fëgg mooyu kañaanWéy jaar fa sellal ne guus yaaram bi kenn bañu la
Jëw moom xamu loo ko rambaaj ak di wax lu amulDoo daw fa yooya di dox yaaram bi kenn bañu la
Sa mer gisee fu ko mbaa boog yal na boo nu ko wonMer moo di mer mi ci moom yaaram bi kenn bañu la
Lewet di noppi di muñ ku ñaan nga may ko ku laajXam-xam nga won ko mu gis yaaram bi kenn bañu la
Seex Bàmba man waaru naa saw yiw dajal na ba desMbooloo mi xëy di la way yaaram bi kenn bañu la
Seex Bàmba man waaru naa saw yiw dajal na ba desMbooloo mi xëy di la soow yaaram bi kenn bañu la
Yaw jamu YÀLLA a di sab liggéy joxe a di sa baaxSa way di riir fumu doon yaaram bi kenn bañu la
Tab ak teral gi ci yaw laa yéem te lii ku ko gisDay daaldi yéem li ma yéem yaaram bi kenn bañu la
Kuy indi àddiya ak kuy wutsi ñoo fi yemooKu ne ci moom da na bég yaaram bi kenn bañu la
Ndax kii dafay am texeg daarayni waaji ci desFu ne alal di ko biiw yaaram bi kenn bañu la
Te maa ngi waxlul kurel biy dëglu xëy naa ko waatSaxal ko ngir ngeen xam ne yaaram bi kenn bañu la
Te maa ngi waxlul ñi dëkke réew yi xëy naa ko waatDigante naar ak wolof yaaram bi kenn bañu la
Ba mbër ya daagoo nga jiin bay jaayu yaw la ñu jiinNgay ub di ubbi yaw yaaram bi kenn bañu la
Ba ngaañaay ya teewee ba jóg di réf-réf xel da na dajNgañaay ya te yaw la ñu daj yaaram bi lenn bañu la
Mboot a feesal mayam regg ak desal ba ñi amÑeneen du jaaxal i gaay yaaram bi kenn bañu la
Seex Ibra moom raw na ay maasam te deefu ko jotBàmba a ko sembi mu raw yaaram bi naam Faal
Inna suyooxa wal asxaaba suyooxi mahanÑooy say jaraaf nga di seef yaaram bi naam Faal
Siwal Mbakkiyu hum saadaatunaa abadaaKoo xam ne du ñoom du yaw yaaram bi naam Faal
Jamiihu jiili gi fi wujóodi wa fii karaminLewoo na ñook yaw nga daan leen yaaram bi naam Faal
Kullu sawaadiina wal baydaani maha sarifinÑoo seede lii wax lii ci yaw yaaram bi kenn bañu la
Wa baabu baytika maftoohun li xaasidihiiTabbuñ araf daal di bég yaaram bi kenn bañu la
In xaala dayfun salaamun hinda baabika saaMay yaa saafuhante ak moom Seex bi naam Faal
Inna rijaala siddaadul akramiina mahanTe làmboon na ñook yaw nga ub leen Seex bi naam Faal
Tatahwaloo kulluhum li naylin bahdika saaTe kenn jotul la ñeel yaaram bi naam Faal
Had saara hadka siddaadul ahliyaa-u mahanNga dindi leen niki der yaafam bi naam Faal
Wa man ataa-ika awlaadu daniilu atawDi daw di raam ba fi yaw yaaram bi naam Faal
Awlaadu garmi abiidun hinda baytika saaTe yit lingeer a di say jeeg Seex bi naam Faal
« Wa kullu man had raada yaa man had aniltu yakun »Du roy te xam ne du yaw yaaram bi naam Faal
Walaa yudaaniika fii haasal ataa ahadunBuur YÀLLA moo la ko may yaaram bi naam Faal
Wa man yumaari alaa maa had aniltu hunaaNa muus mu xam ne du yaw yaaram bi naam Faal
Innal wufooda jamiihan waaxifiina atawDi dëglu tay sa ndigal yaaram bi naam
Wa laa yuhaalifu amran man amarta fahumÑooy jaam yu dul daw di yoqat Seex bi naam Faal
Wa anta ajwadu ahraani samaani mahanDeeful werante ci nii yaaram bi naam Faal
Ëxlul xawaa-ihi jaahóo laasimiina bukaaFi yaw ku delsi di roy Seex bi naam Faal
Làkkal wilaayati baynan naasi saahiratanSag wàlliyoo jëkk a feeñ yaaram bi naam Faal
Ëxlul balaahati wal asnaari maa haatibatanMasuñ fee wax lu mel nii Seex bi naam Faal
Hum yamdahuuna faxat làkkinahum jahilooYées nañu lii ma la wax yaaram bi naam Faal
Had fuxta haaróona fii jóodin wa fii karaminSa maas gi tay yaa ci sut yaaram bi naam Faal
Lam yamdahu suxaraa kullal kiraami mahanMa way la man yaa ma saf yaaram bi naam Faal
Lam yamdahu suxaraa kullal kiraami mahanMa way la man yaa ma saf Seex bi naam Faal
Subhaana rabbika rabbil hisati hammaa yasifoona wa salaamun halal mursaliina wal hamdu lillaahi rabbil haalamiin
Aji-bind ji: Àlliyun BaAji-topp ji: Seex Lóo