Ci àllub Kànka laa réeroon di wër yoonwa jëm Tuubaa ba gis caawog sëriñ Mbay
Mu ànd ak Njamme Seex Sàmbaaki Kayreña ngay sukkóot ci dokkub sàdd ay way
Ma yër seen mbind muy saf géeji Luqmaangu bëmboo Hassaan Kahbu lañ roy
Sëfub seen naaga yaay sopp ak liggéeyalka taaral Fuuta cér Jurbel ba Bàmbey
Ci xaymag xam-xam ak pas-pas ga lañ daljafal làmpub njub ak gindee bu dul fay
Ña ngay xiimee baradab raw ba fàwwci gaasub màggi maqaamaat akiy may
Ma dëgmal leen nuyoo laaj leen ku leen falci péeyub teddnga ak sañ-sañ bi ngeen xëy
Ñu naan yegsil sunus ndoom toog ñu wax laki semmal ñépp cig farlook rafet mbay
Ki yakkal géej gi yakkal jéeri bañ suurdogub njàmbaar la sóob wàllay te muñ tay
sàngub Seex Ibra baayu seexi Saalihkiley Xaadim sëtub yaaram ba des Ŋay
Ci ag dooram la romboon gaaya daa rawci kursub bëgg Yàllaak xeñ ka jar roy
Tukkeem baa xàcc dandub diine bam weexmu taaral sunna yeesal yoonu tarbiy
Ba Yàllaakub Yónnen doyloo ko jox konosug ruu yii xamul bor gor la day fay
Ne dañ koo nattu yan koy tiis yu raw xelmu daagook moom ba sippiy ndam neewul uy
Ci ab yoor-yoor la génnee Mbàkke-Baarikëram yay wéet murit yay daanu ñeey say
Mu naan dalleen damay liggéeyi ngeen añci ginnaaw coono lañ jóor mbég mi leen doy
Mu wan ginnaaw njaboot gaak jom ju rëy jañu naan day delsi ñee naan taal bi day fay
Mu aw Jeewal Lugaak Ndar dem Ndakaarutëral Ibliis tuxal nëx-nëx jëñëx ay
Mu ànd ak Ahlu-Badrin tax raful bëtku Yónnen doon ndimbal looy ragal kay
Fanaan cib néeg bu lëndëm tiis te jengulraful tiitul ci buumug Yàlla lay ŋoy
Mu jël gaal jëm Konaakiri jàll DaawmeGaraambasa ak Libarwil def na fay way
Ci mbóotum daa ja ak xalimaam la fàŋŋeepexey soldaar sa tër seen njiit la leen jay
Ci sirrub bàgg Yàllaak kañ Yónnen bala ñoddee mbóoti kun jañ lépp luy moy
Ci barkeb Muntaqaa may sët ci Xaalibla dàqee mar wa bënnaat teen yu dul déy
Ci teddug Mustafaa may doomi Mudrigla làqee ndam yu lottal bépp wàlliy
Ca montaañ sent lañ jommee ci saa waaykeroog lañ xam ne dooley muus saful ñay
Fa Làmbarnaaki Galwaaak Kablabiisaala tebbee tuuri way muñ yéeg ñëley wéy
Ci dooley Murtadaa may Najlu Murrala fàttee tar-tar ak mettit ya eskéy
Ci mbaaxug Mujtabaa may naaru Haasimla gàddoo ndam lu tax nuy ñee ku koy way
Ci màggug Muhtamaa may sët ci Xusayla làmboo jagle yuy yéem démb ak tay
Ne Buur Yàlla a ko tegtal sun Yónnen baYónnen jébbal ko Buur moo sell jub xay
Mat ak muñ moom la jàngal waa Mataadika feesal sàq yii Maayomba moo bay
Bu toolub diine booyul fee fa BaafëlRàqiib ak Hattiit ñoo seede lii kay
Ci jagley baayu Ibraahiim mu baax mala jéggee yeer ma cëy Yàlla a ka koo may
Ka jullee gaaya faatoo fee ca Wiir-Wiirka delloo Sàmba Lawbee tedd am téy
Ci doylug Muxtafaa may sët ci Mahdla takkee lu garaatug pal mu diw say
Ci sunnas Muqtafaa may ci Maaligla moomee penku noot sowwoom lu dul muy
Soxiy wal bocciwul jaasi mbaa xeejci wéetal Yàlla lay taalee ca lay fay
Du jambat nattu baa muy xul dogal badu mer cib xew-xew baak lum doon du wut lay
Bu doon am maas ci muñ xëy donn Ayuubkasaa Yahyaa ma jëmmam des ci ag guy
Ba seen xam-xam ya jaaxee seen xalaat réerci lañ délloosi Daam fii nii nga toog tay
Ba tay fellul ca lam daa dégle darrata lam daa aaye démbam moom la bañ tay
Ilaahii jalla han tasliisi barrunbadiihoo sàkk ñiy wax noo ak ñi wax wéy
Kitaabul Laahi kansii wahwa hissiici diiney Mustafaa mañ tànn laa ŋoy
Ka bàddil Mbàkke tibbal Sàmb cér Ñaŋdefal tëggak géwal géer maabo am xëy
Meloom yaay gëm sawar wakkiirlu laabiirteral soppeem goreel noonam ya ñuy wéy
Du tobbanteeka fayantooki mbindéefJolof moo tin fegal leen mbewte ak rëy
Sagul bàkkul ndamul siggil te jaayulu waa soodaanu jar tay Bàmba yaa fay
Billaay Seex Bàmba yaay waamew teràngaxamóo tundak xurak joor fépp ngay duy
Ku taataan feese barke ak yiw wu dul jeeku seetaan sooy ëllëg ñeetaan du am lay
Na ngeen taataan ca jikkoom roy doxiin wabuleen tuddoo turam way dox ci ag moy
Na ngeen am ngor lewet yiw farlu dëggalyar ak xam-xam murit day jàng jub way
Kaweg yitteem ma sut sut wees biddiiw yadungeen gis cam su làngak moom jarul xoy
Bu doon am kem ci njàmbaar far di Jahfarba raayaw diine sampee moo ko tee joy
Ca njombaxtal la lay gaayam di féexlooamul am pëpp dongaam yépp a ñor xay
Ci fii laa fëkke bët ngëmmen tëral mañu may yeetal ba bët set mbër ya jóg xëy
Ta may ñaanal mucc ak xéewal teràngawér ak wërsëg ndamak xaalis bu lew doy
Sutal say nawle cig mbaax romb sag maasku fiirook yaw lu dul yiw yal na Buur fay
Ma ànd ak ñoom ñu jullil Yàlla sëlmëlca sàngub sàng yaak gaayam ya koy roy
Salaatul Laahi maa aalin wa sahbinli feek way Bàmba gën fuuf napp gën mbay
Salaaamun Laahi maa aalin wa sahbinli feek way Bàmba gën fuuf sàmm gën mbay
Aji-bind ji: Imaam JóobAji-topp ji: Ismayla Géy