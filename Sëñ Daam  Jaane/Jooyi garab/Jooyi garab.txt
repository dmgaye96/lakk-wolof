Kuy tukki Siin Honkoŋ na jaar réewum DubaayFàggul ma foofee ñay bu jot sama tolluwaay
Rewtub ngëneel bi ñu dog ci saa garabug cofeelYóbbee na cër yi ne làcc xob yi di daŋŋ-daay
Tóortóor yu taaru ya rot na pas-pas yiy yoloxTax xandanduur ya fi daa fore tuxu dingi-raay
Kéwalug ngërëm gu fi yendal it dalloom du neexSama fiiru ker gi du jàpp tay añu gaynde njaay
Wehi segg gëj naa wokk ër yi ci saaw yaramXaaraan ba ndaama du duunle tay bay toog ne saay
Yuqoolu taxtil nu jot la woon, la fi wonnikooNjamala ak gëléem mere nañ ku doon seen ngën ji waay
Mbaam-àll nee till ak tene ga mu wax mbëfërLi ma dal xojog gu ko màtt wuum ngara yépp daay
Golo dootu ñàpp di dàq ag dàngin di reeLëg xiif na ngir coy waddalul solomam bu xaay
Woolleen ma ñay ndax leeg mu buux ma ma daanu fafNdéem saay njariñ ñëwatul ci tund wi làqu waay
Mbaa boog ñu war fasu-àll wër sama soppe baaTaarub gëtam ya ak der ba doy na ma cummukaay
Fiir naa ni kund gu góor gu saafaanduy magamDoy nag léebéer waŋalaŋ na nooy ay njekkikaay
Leeram ga wuññi na lëndamug waxset wu tarBuy muuñ nga bég sàkkantumaak muy xàqtaay
Te du fecci kóllare masta tas yaakaari nitTaaram ba tënk na léppi taaru ci delluwaay
Ka ma dolli fayda ak fulla fit roofat ma jomWaraloon ku toog sama ker gi raw gàddaay na waay
Sama reenu xol bamu yóbb cam su ko indiwaatTéeméeri at maay xëy di gont sa toolu baay .
Làkk ak mbatiit mooy reen ba réew mu ko ñàkk joyDélloosileen aada ak cosaan lu ko moy ma naay
Aji-bind ji: Seex Lóo