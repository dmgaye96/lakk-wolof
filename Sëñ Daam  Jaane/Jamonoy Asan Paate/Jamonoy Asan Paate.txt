Jamonoy Asan Paateek bañuy way Njóoba laaylaa doon fowantoo way man ak ñoom Jàkka Njaay
Yéen doomi soxnay sëñ Basiir Lóo may ma fitAfrig jógal jox baay Jagal ag gàngunaay
Ñi ma def ngalam ba ma xëy di nes-nesi tay ci wayBaay Saal Ture kaay fii te ràngal leen medaay
Buma fàttalikoo Sëñ Daam ca daara ja saay jataayway laa ko daan dundee man ak sama yenn gaay
Daan déglu sëñ Moor xam sa diine ci Làmp Faalmuy taalifal Maam Jaara Buuso lu taaru waay
Ami Siise sos ciy muqtadab ay way yu safsëñ Fàllu Kan foto irtijaal di ko saamandaay
Ñukkub Lahat Ndoŋ génn gaa ña di jàngi waySëñ Ngund laa daa déglu ree bay xàqtaay
Sama kompulegsi ga deñ na ndax seex Abdu Kamaa xëy jawub wolofal bi jënd la mbër di jaay
Baay góor gi déglul Mustafaa réew mee jaxoonsëñ Làmp Mbàkke di tagg Daam may ngën ji waay
Suma dee jinaas tay baay Lamiin a ma jox cereemkiy fëgg saay téeree waral ba ma am ngañaay
Sëñ Seexunaa Gànnaar ci Nday Alima a taxoonba ma teey a teey ci jigéen ñi tépp na dégg aay
Sama xel xalam kaanaa ki kàkk bu Maysa Faalibnul Amiin Faal fëll indi fi lakk daay
Tax nañ ba way jaxasook dereet sama tay jilebu dutoon ak ñoom sama xel mu ñor mi du waaj a xaay
Fuma yaali dóor sàbbaal Imaam ja mu soññi nguuryoon teggi tuumay Fàllu Kunta mu ñibbi waay
Tay-taylu naa bañu teg ma dof terewul téyeelsëñ Baara Gëy Mahmóodu doom ja mu jàngi laay
Kuy tukki laajal sëñ Abóo waa jam dajeelyoon week a tar suma doon ragal duma jéggi raay
Li ma gént a gag loo Bàmba Lóo ak Seex Silla muyDoktooru Lóo ànd ak Imaam Jóob dellu Ngaay
Abdul Ahat Ñaŋ ñag na làkk wi gépp wetbàkkal na réew mi ne jaasi waay jaa mas la daay
Mbaam yaa ngi jottali cant ben Faadl ci mbayag ñàkk dug bon Fàllu Si ak maam Cerno Njaay
Laajteel ma Sàmba alaar ci Seex Awa Bàlla FaalBuso Abdu Xaadar ëppalam laaj nay detaay
Marxiy marax leb naa ko ngir imisooy ikaabak jant beek bennoo efem billaay wallaay
Jaxasey pitaale di dammu bahru ba def lu jubsama tur ci seen àlliwóoy mbatiit éro laa ci waay
Li ma tarde reer ngir koj ikaab imisoo xalimFaatoo ngi ñëw ka ma domp daaw ren moo ma raay
Génnee ña nëbbu te feeñalaat peru way ba doonbëgg a réer ñu formey Mbër yu mag jox leen medaay
Xalimag wurus durrun nasiim ay umsiyaat…a ma yóbbu Kawlax ak Difoonse ak Géejawaay
Ñoo yokku xemmemtéefi ndaw ñi ci waar wi taydekkal donoy suñu mag ña doon suñu delluwaay
Root nan ci teenub Kayre mbóotum Baabakarbayreek xorom ngay yëg ci way yi ñu tagg yaay
Seex Sàmba Jaara ak sëñ Musaa duy sun bagaanBamu fees ñu tiim taawook i caat aay dékk mbaay
Yar gindi xupp ak yedde waar yee kuy nelawliy tàkk fay bu ci boole way is naafë daay
Fuñu fëlle rekk mu nooy ba gaa ña di coow ñu farfëllewaat feneen di ko sante nday di ko bàkke baay
Dañu raam ba tas dox jéggi jéego yi joggi dégdox nan ba xéewal agsi yay nan sant waay
Sutura ak teraanga ju sax wér ak raw guddu fanfés feese barkeek bayre buñ doon benn waay.
Aji-bind ji: Imaam JóobAji-topp ji: Seex Lóo