Al hamdu lillaahi rabbil haalamiina ndaxamak cant war na ci man al hamdu lillaahi
Naa jóg te santati Buur bi xëy ma bind ci ndoxmuy daw ci biir i sidiit al hamdu lillaahi
Naa jóg te sant ki aare aw lumb suux ak i yaxxàllal ko pinc mu yaa al hamdu lillaahi
Naa jóg te santati Buur bi tënk bëtt ci lëmmay rëpp jàpp ko naa al hamdu lillaahi
Naa sant Buur bi fi tàllal suuf si sotti ci ndoxmeññet mu teey di ci ñor al hamdu lillaahi
Naa sant Buur bi fi yan samaawu jant ak i weerbiddiw ya feg sama réer al hamdu lillaahi
Santal Broom bi la jox soldaar yu bët teguwulñuy daan sa noon yi yëgoo al hamdu lillaahi
Santal Boroom bi la jox cawwam ju sell te yaangay nokki tus fayuloo al hamdu lillaahi
Santal Boroom bi la may sañ-sañ ci say jur i kërngay tër di def ci sa biir al hamdu lillaahi
Santal Boroom bi la jox, ay cér yu topp ndigalfoo leen yabal duñu bañ al hamdu lillaahi.Santal ki baaxe la lum xañ say moroom yu baringay ree ci biir aji jooy al hamdu lillaahi
Moo tee nga sant ki fab daamar yu gaaw ni la amngay war di dikk ak a dem al hamdu lilllaahi
Moo tee nga sant kilay fajtal ci boo tawateemoo cér pikiir ak i reen al hamdu lillaahi
Moo tee nga sant ki yor wërsëg di jox ku ku soobjinne ak mala ak rabi ndox al hamdu lillaahi
Moo tee nga sant ki def sëqub melen ci sa kërñuy fortu ñam wa nga tuur al hamdu lillaahi
Moo tee nga sant kilay wax kaay te sant ma ngirsay may di dolliku neel al hamdu lillaahi
Moo tee nga sant sa géer gii sànge la ak sutturamuur say ayib toroxóo al hamdu lillaahi
Moo tee nga sant kilay jéggal sa njuumte yu réyloo moy te tuub ko mu far al hamdu lillaahi
Santal ki ngay dese saa yu ñépp nee la yalaxmooy soppi njàqare mbég al hamdu lillaahi
Santal kilay may a may ak loo ko xëy moy a moyëppante na ak topp jaam al hamdu lillaahi
Moo tee nga sant kilay wax kaay te sant ma ngirsay may di dolliku neel al hamdu lillaahi
Sun xippi ak sunu xef sun yëngo ak sunu dalnuy dundu baate nu faat al hamdu lillaahi
Al hamdu lillaahi rabbil haalamiina ndaxamak cant warna fi nun al hamdu lillaahi.
Aji-bind ji: Imaam Jóob