Hamdan li Rabbin Kariimin xadsanaa ci lu bér,tànneef bu mag ba ko wax laay marsiyaal ci wolof.
Xerawluleen ma bu baax te jéem a jooy ci xalimngir diir bu yàgg a ngi nii, ranqoñ di tuuru ci xef.
Wéet ak jeneer sunu maam, Abdul Asiis Si Dabbaax,jur nay xalaat sama xel, saab xol di tiit ak a raf.
Huqal bukaa-u halaa haarif billaahi ba woonmaam najli Maalikinaa, wéetal na suuf si walif.
Naa jooyle diine ji ndeem, nax naa ba sonn mu tëgarjeem ba wuutee waral, ruur nañ ko fii ba Jolof.
Toolam ba lax na ba liis, pas-pas ya yépp yoloxkenn naafatul tari gëm, ba jeer ngirum tasawuf
Daa yépp xëy nañu ŋiis, xam-xam bu sell ne mesàlliwóok i téere ne mërr, njub bindatuñ ca araf.
Kenn dootu digle lu baax, kenn dootu aaye safaan,Kenn dootu wax dëgg buur, muy dégg boole ca jëf.
Maam doomi garmi ba woon, ag dëgg jooy na ko tax,tay matti kàdd yi giim, log moo nu tee man a ëf.
Maam naaru maam Sofi Ñaŋ, tay mbokk jooy na ko wuyjikkoy pusoom ja ñu réer, tax réew mi xar fu ne laf.
Waa penku ak soww baak, ñoñ diine aada cosaan,mooy buum ga lënkale woon, seen say wa moo setu lef.
Tawhiit bu sell ba wuuf, xam-xam ba moo waraloon,buy wax dënnam ba di riir, kàddoom ni dénnu gu këf.
Pas-pas bu sell te dëer, xam Yàlla sàmmu gu wér,way fonk sunna woyof, Xuraan di ñam wa ko saf.
Baaxal na ceddo ya ak buur ak dammeel ak i teeñ,bañ xëy di ay surafaa, juboole till ak i tef.
Tabam ga mooy li saxal toobay teraanga fi nun,teral na bokk ya cér jàmbur sax ñi ngi sëf.
Moo daa nu yar di nu yiir, yërmaande ak sutura,dox sun diggak musibaak way-bijji mbon ya walif.
Mooy ndox mu sell te teey, mbindeef du waat njariñamndundat yi sax bind nañ, mbaaxam ca xob ya di taf.
Raayaw ngëneel la ne cas, di daagu kenn dabu kondendam ci mbaax judduwul, ña jiitu woon la ne wif!
Taajul karaamaati moo dëppoo garaat yi fi sut,mooy dànn moo man a diir, jawfalfaraa la ne tëf.
Waayam du fande du xiif, kum yar nga gën ñi fi gën,moo tedd mat li mu doon, kum gindi réer du ko këf.
Mooy rootukaayu ngërëm, màndal na gaa ya ko xëy,bañ màndi Yàlla mu duy, mbaax seen bagaan ya ñu sëf.
Gaalug sariiha ci kaw, géejug haqiixa la joow,ba teer ca boor ba ñu tànnal kàngamiy tasawuf.
Woyof ni toll ca kaw, diis gann ak mayi biir,lëm ay màqaama yu rëy, saw kañ wareesu koo cof
Yaa donn bóot ya ca Faas, déemug sëriif ba nga raas,yaay waada mat li nga doon, yaa sell yaa set i jëf.
Sirrub wilaayati yaa koy, ràng góor ña ko am,yaa déjji pakk ya woon, ca yoon wa tee ñu tëruf.
Ngax yaa ngi tëb ak a bàkkooy folli buur ak a falnebbon bi nëbbu ci ñay, compam defuñ ko ci tef.
Doo fecci kóllare Maam, koo yar du fayu du tooñ,say jëf du weddi sa wax, kuy raas sa kem dafa dof!
Yaa sax fi béjjénu kun, te mbëkkewóo ak a sëlbuy sippi ay darjaat, yaa mat li gaa yi di def.
Loo digle yaa nu ca man, loo aaye dun la ca seen,lut Yàlla ak Yónnenam, taxul sa bët bi di raf.
Màndal nga xol yi ci maa-us suhdi wal warahi,la Mawdo ruujoon nga bay, ñaraas ca ay lefi lef,
Dekkal nga daara yi woon, dundal tariixatu Seex,ndaw ñaa ngi jàng ak a werdiy yewwu njël di wasif.
Noobul ba naaf sunu neewoy xol yi tur wa du fay,kalxatti fii suhufil ahjaari ardi Jolof.
Kariim la doomi kariim, Mawdook Sofee nu ko jox,muy sànni tàccu fi nun, far mawti ñëw ne ko këf!
Neexoon nu gis ko ci bët, sun ruu yi nàmp ca moom,ndax xol yi xippi ci gii ngëmmeen gu tar niki dof!
Na Yàlla dolli ko leer, ful yërmadeem ja ca moombijaahi Sang ba gën jaam ñépp wax ak i jëf
Sallal ilaahu halal, Mahmoodi xudwatinaa,wal aali was sahbi feek watat di ñatti araf.
Aji-bind ji: Imaam JóobAji-topp: Seex Jaxate